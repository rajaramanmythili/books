अष्टपदी
आरभिरागेण - अटतालेन गीयते

राम पाहि रमामनोहर रामराज दयानिधे
कामितामितदान कल्पक कातरीकृतवारिधे ॥ राम पाहि ॥

आगमान्तनिकुञ्जकुञ्जर योगिसिद्धिविधायक
नागराजसमीनदोर्युग नाथ मां रघुनायक ॥ राम पाहि ॥

देव देव पुराण चिन्मय देह तेऽस्तु नमो नमो
भावना फलदायिनेऽखिल- भावनाय नमो नमो ॥ राम पाहि ॥

सौराष्ट्ररागेण - आदितालेन गीयते

विहितभूम्यवनाय वीरातिवीराय महितस्वचरिताय मङ्गळम् ।
महीपतिवेषाय मङ्गळं महिमातिशयिनाय मङ्गळम् ॥

दशरथभाग्याय दयमानहृदयाय मशकितदशास्याय मङ्गळम् (वन)
महीपतिवेषाय मङ्गळं महिमातिशयिनाय मङ्गळम् ॥

कञ्जभूविनुताय कल्याणरूपाय मञ्जुलवचनाय मङ्गळम् ॥
महीपतिवेषाय मङ्गळं महिमातिशयिनाय मङ्गळम् ॥

॥ प्रथमाष्टपदी ॥
(प्रळयपयोधिजले इतिवत्)

श्ले॥
वंशे जन्मवते रवेर्मुनिपतेः यज्ञावनं तन्वते शैवं
भञ्जयते धनुर्जनकजापाणिग्रहं कुर्वते ।
रामौजो हरते वनं प्रचलते नक्तञ्चरान्निघ्नते
लङ्केशं जयते स्वराज्यमवते रामाय तुभ्यं नमः ॥

मालवीरागेण - आदितालेन गीयते

श्रीमति सूर्यकुले अकरों: अवतारं
प्रापयितुं भुवनं भवभारं (अभारम्?)
धृतमनुजशरीर जय जय राम हरे

सुरगणसाह्यविधौ करुणारससान्द्र
दशरथ दुग्धपयोनिधिचन्द्र (राघव)

कौशिकमखपाल भावितमुनिदार
पुरहरकार्मुकभञ्जन धीर (राघव)

भार्गवगधेहर पालितपितृवचन
विरचितखरमुख राक्षसहनन (राघव)

विदळितकनकमृग गळित वधू सौख्य
कल्पित दिनकरसुतवर सख्य (राघव)

स्तम्भितवारिनिधे सीता सोत्कण्ठ
रणहतसानुजसुतदशक (राघव)

भूमिसुतारमण विधिमुखसुरपूज्य
चिरपरिपालितरघुकुलराज्य (राघव)

इति तव रामकवौ कथयति शुभचरितं
कुरु हृदयं सदयं सुखचरितं (राघव)

(श्रितकमलाकुच इतिवत्)

श्ले॥
शृण्वन्ति ये गीतमिदं समग्रं भक्त्या कृतं रामकवीश्वरेण ।
ते कृत्स्नरामायण वाचनस्य फलं लभन्ते श्रममन्तरेण

भैरवीरागेणे - त्रिपुटतालेन गीयते

दशरथपुण्यपरिपाक रक्षितलोक
भुवनपावन पुण्यश्लोक जय जय राम हरे ॥

हररमणी जप्यमानाख्य देवतामुख्य
पालय कृतभक्तसौख्य जय जय राम हरे ॥ ॥

नवकुवलयदलश्यामल हृदि कोमल
अव्याजकरुणालवाल जय जय राम हरे ॥

संसारजलधिनाविक सुगुणभावुक
पालितनिजपदसेवक जय जय राम हरे ॥

अज्ञानतमोलोकबान्धव दासबान्धव
परिचित पतगेन्द्र सौन्धव जय जय राम हरे ॥

जगतीमङ्गळनामधेय साधुविधेय
परमयोगिभागवेय जय जय राम हरे ॥

कलित ताप सतत्त्वबोधन मोक्षसाधन
सफलितशरसन्धान जय जय राम हरे ॥

इति रामकविविरचितं मङ्गलगीतं
जयति श्रीहरिगुणभूतं जय जय राम हरे ॥

श्ले॥
एतद्रामकवीश्वरेण रचितं गीतं रघूणां प्रभोः
श्री कल्याणगुणैरलंकृतपदं गायन्ति श्रूण्यन्ति ये ।
ते भोगानुपभुज्य चेह विपुला भोगा विमुक्तामया
मुक्तास्संसृतिबन्धनेन महताऽप्यन्ते लभन्ते हरिम् ॥

यज्ञत्राणकृतेऽर्थितो दशरथो गाधेस्सुतेनात्मजं
कृच्छ्रालब्धमपि प्रियं तमृषये प्रादाद् वसिष्ठाज्ञया ।
श्रीरामोऽपि सलक्ष्मणो घृतधनुर्वाणो महान्तं शनैः
पन्थानं समतीत्य किञ्चन महारण्यं पुरः प्रैक्षत ॥

दूरे दृष्ट्वा निबिडघटित स्निग्धजीमूतमाला-
लीलां बिभ्रच्छ्रुतिकटुरटञ्झिल्लिकानादभीमम् ।
जीर्णारण्यं चिरखिलतया दुर्गमार्गप्रचारं
पप्रच्छ श्रीकुशिकतनयं विस्मयाद् रामभद्रः ॥

पृच्छते रामभद्राय कौतुकात् ताटकावनम् ।
जगत्यभ्युदयाशंसि शशंस कुशिकात्मजः ॥

॥ तृतीयाष्टपदी ॥
(ललितलवंगलता इतिवत्)

वसन्तरागेण - आदितालेन गीयते

दिक्षु तरक्षुपरिक्षुभिताखिलधावितभीतकुरङ्गे ।
प्रविततरोहिण विटपिविलम्बित फूत्कृतघोरभुजङ्गे ॥

निवसति चिरमिह काचन यक्षी राम निरुध्य वनं तदिदं पथि
खदिरहुताशसमाक्षी निवसति चिरमिह ॥

उन्मदमहिषविषाणसमुद्धृतमांसल पांसुकदम्बे
पृथुतरबृंहितनटनसमुत्सुकबर्हिणचलित कदम्बे ॥ (निवसति)

प्रतिपदनिपतितनरमांसाशन भैरवफेरवजाले ।
विकट विशंकट लुठदतिनिष्ठुरघाटि करोटिविशाले ॥ (निवसति)

जगदशुभावहनिजभुज विक्रमपरिहृतमानुषचारे ।
इह गिलिताखिलवर्त्मनि कटुतर झिल्लीशाङ्कृतिवोरे ॥ (निवसति)

इदमिह मलदकरूशसमाह्वयशालिसुजीर्णमरण्यम् ।
रचय रघूत्तम विनिहतताटकमखिलतपखिशरण्यम् ॥ (निवसति)

यक्षवधूवन वर्णनपरमिह रामकवेरिति गीतम् ।
गायति यो भजते स कदापि न दुर्गमकाननभीतिम् ॥ (निवसति)

श्ले॥
हत्वा सुन्दवधूमवाप्य च महान्त्यखाणि सिद्धाश्रमे
मारीचादिनिशाचरात्रियमयन्निर्विघ्नयज्ञक्रियः ।
वैदेहाध्वरदर्शनोत्सुकहृदा गाधेस्तेनादरात्
नीतो भावितगौतमर्षिदयितो रामो विदेहान् ययौ ॥

समीक्ष्य रामं मिथिलानगर्यां वीथ्यां प्रयान्तं स्मरसुन्दराङ्गम् ।
रूपेण तस्यापहृतान्तरङ्गाः पुराङ्गनाः चक्रुरिमान् विलासान् ॥

॥ चतुर्थाष्टपदी ॥
(चन्दनचर्चित इतिवत्)

रामक्रियारागेण - आदितालेन गीयते

काचन वीक्षितुमेनमनङ्गमिवोञ्झितमण्डनलीला ।
अभजत सौधमपि त्वरया निजमगणितगुरुजनजाला ॥

प्रविशति दाशरथौ नगरे सरोजदृशामभिमानहरे ॥ (प्रविशति)

कापि निनिन्द वधूरधिकं निजकुचभरजघन नितम्बम् ।
रघुवरदर्शनजनितकुतूहल गमनविरचितविलम्बम् ॥ (प्रविशति)

काचन लोचनदेयमदादळिके महिळाञ्जनभङ्गम् ।
काप्यपलायत कमितरि पश्यति विवृतकुचा गतसङ्गम् ॥ (प्रविशति)

कापि ददौ करपल्लवयोर्मणिनू पुरमस्मृतदेहा ।
सौधगवाक्षं गतमपराप्यनुतत्पृथुकुचपरिणाहा ॥ (प्रविशति)

नेत्रमहोत्सव एष नृणामिह दृष्टिपथादतियाति ।
एहि सखि त्वरयेति च काचिदकूंजदलज्जमभीति ॥ (प्रविशति)

काचन तूर्णमलक्तजसिक्तपदेन पुरः प्रचलन्ती ।
योदशोभत हृद्यनुरागममान्तमित्र प्रकिरन्ती ॥ (प्रविशति)

कापि गवाक्षपदेन समीक्ष्य रघुप्रवरं जनवृन्दे ।
हररतिपतिरयमिति सादरमलिनैव ववन्दे ॥ (प्रविशति)

कापि निपीय दृशैव विभुं हृदि भावनया विहरन्ती ।
विरहभयाद पिहितनयनाजनि सौख्यमिवानुभवन्ती ॥

रामकरिति गीतमिदं परिगायति यो मृदुरागम् ।
कामयते तमनङ्गभयादिह यावदमञ्चित (योषिदुदश्चित) रागम् ॥
(प्रविशति)

श्ले॥
वरगुणगणारामं रामं समीक्ष्य सलक्ष्मणं
सपदि जनको राजा पूजां विधाय कुतूहली ।
दुहितृविषयां चिन्तामन्तर्वहन्नानयोः कथां
कुशिकतनयं पृच्छत्यच्छाशयं स्म सविस्मयः ॥

॥ पञ्चमाष्टपदी ॥
(निभृतनिकुञ्ज इतिवत्)

काम्भोजिरागेण - त्रिपुटतालेन गीयते

मणिमयमण्डनमण्डितसुन्दर लोलशिखण्डकभूषौ ।
अन्योन्यसदृश सुरूपधरा विह। काविमौ मौलिघृतेषुधी ॥

वद हे तापस तमिममुदन्तं ।
मधुरतरा कृतिमहीपतिलक्षणमहिती कावेतौ नितान्तम् ॥ (वद)

समद मदावळगर्वित के सरिमन्थरतर गतिधीरौ ।
आजानुलम्बितपीनभुजाविह काविमौ राजकुमारौ ॥ (वद)

कर्णान्तविश्रान्तरक्तान्तलोचनसूचितमहाराजवंशौ ।
अन्योन्यसमानौ प्रमाणेङ्गितादिषु काविमौ तूणयुतांसौ ॥ (वद)

सुरमणिनवहेममसृणतनुद्यतिपुनरुक्तरत्नकलापौ ।
अभिनवयौवनदेहधराविह काविमौ करधृतचापौ ॥ (वद)

क्षत्रकुलोचितधीरगुणावपि शान्तौ तवाप्यनुरूपौ ।
मम नयनोत्सव पोषकराविह काविमौ मदनसुरूपौ ॥ (वद)

ध्रुवमतिमानुषमस्त्यनयोरिह धाम किमप्यतिमात्रम् ।
श्रवणकुतूहलमुदयति मे मुनिकुलवर किं कुलगोत्रम् ॥ (वद)

त्रिभुवन मोहन कर मनयोरिदमृषिवररूपैमुदारम् ।
वीक्ष्य जनो भुवि विस्मयते हृदि को भजते न विकारम् ॥ (वद)

श्रीरामकविनेति वर्णितमद्मुतरघुवररूपविलासम् ।
गायतामनुदिनमनुभजते हृदि रघुपतिरनिश निवासम् ॥ (वद)

श्लो॥
विश्वामित्रवचःप्रहृष्टजनकव्यादिष्टदूतोदितैः
क्षिप्रं प्राप निजैर्जनैर्दशरथस्सीरध्वजस्यान्तिकम् ।
गोदानादि समस्तमाभ्युदयिकं कृत्वाथ रामादयः
चत्वारोऽपि विदेहराजतनयापाणीनगृह्णन्करैः ॥

नवमिव मनः कामं रामं सकौतुकमङ्गलं
परिणयविधौ देव्या दिव्यां वहन्तमलङ्कृतिम् ।
ध्वनति गगने भेर्या' तौर्यत्रिके सुरसुभ्रुवां
मिलितमभवद्विश्वं शश्वत् विलोकिंतुमादरात् ॥

॥ षष्ठाष्टपदी ॥
(सञ्चरदधर इतिवत्)
तोडि देवगान्धारिरागेण - त्रिपुटतालेन गीयते

हरिद्राकण्ठविराजितप्रतिसरमङ्गळकङ्कणपाणिम् ।
जानकी कलितानुलेपनरञ्जितदीक्षांशुकोज्ज्वलश्रेणिम् ॥

रामं परिणयसमुचितवेषं स्मरति सुकृती कोऽपि हृदि साभिलाषम् ॥ (रामं)

कल्याणमण्डप वेदिमध्यासीन मृषिगणमय परिवारम् ।
भरत लक्ष्मणशत्रुघ्नैरपि कल्याणवेषैरभिगतमुदारम् ॥ (रामं)

वृद्धसुवासिनीजनकृतनवरत्ननीराजनायुपचारम् ।
निरुपमशिवचापभञ्जन परिहृतदुर्वारजनकविचारम् ॥ (रामं)

सरसवयस्थजनेन समं कृतविविधविनोदविलासम् ।
अनुगुणपतिलाभसमुदितबहुतरवैदेही हृदय विकासम् ॥ (रामं)

जानकीपरिणय सादरसुरमुक्तसुरतरुकुसुम समूहम् ।
नारद तुम्बुरुमुखसर्वगन्धर्ववादित्र मुखरितगेहम् ॥ (रामं)

अभिनवघनघनसारविलेपनकोमळश्यामळदेहम् ।
परिणतहिमकरकरनिकरैरिव चपल (धवल?) सजलजलवाहम् ॥ (रामं)

गौरीकल्याणेति गानकरान्द्र(?) पुरन्ध्रिजनोक्तिसमोदम् ।
नतनृपको टीरकोटिलसन्मणिरुचि भररञ्जितपादम् ॥ (रामं)

श्रीरामकविवरविरचितरघुपतिपरिणयमङ्गळगीतम्
गायतामनुदिन मुदयति सद्मसु नित्यमहोत्सवजातम् ॥ (रामं)

श्लो ॥
याते गाधिसुते वनं रघुपतिः पित्रादिभिस्खां पुरीं
गच्छन् वर्त्मनि भार्गवस्मयहरः साकेत सन्तोषकृत् ।
पित्रा सद्गुणनन्दिना नियमिते स्वे यौवराज्यागमे
कुब्जाविघ्नवशादरिण्यगमनेऽप्यासीत् समानस्थितिः ॥

सीतां वनानुगमनाय पुरः प्रवृत्तां
प्रीत्या निवर्तयितुमार्जनुपस्सुखार्हाम् ।
वस्तव्यतां प्रति वने बहुदोषजातं
भीतिप्रदं मृगदृशां निजगाद रामः ॥

सरयू सैकतोद्यानसञ्चारेऽप्यतिखेदिनौ ।
चरणौ ते महारण्ये कथं देवि भविष्यतः ॥

॥ सप्तमाष्टपदी ॥
(निन्दति चन्दनम् इतिवत्)

सावेरि / सौराष्ट्ररागेण - आदि / त्रिपुटतालेन गीयते

तरुतलशयनं गतरसमशनं तदपि नताङ्गि दिनान्ते ।
वल्कलमनुचितमपि वसनं तव युक्तमतो न वनं ते ॥

प्राणसमे मम सीते देवि प्राणसमे मम सीते ।
मदुदीरितहितवचनं कलभाषिणि विशतु सुखं श्रवः सीते ॥ (प्राण)

व्याळमृगादन समद मदावळसिंहगणा विवलन्ते |
तत्र निशाचर कुलमभिधावति युक्तमतो न वनं ते ॥ (प्राण)

अविरतमपि तपसा वनसीमसु श्रमसहमङ्ग गतं ते ।
वपुरतिमृदुलं शिरीसुमादपि युक्तमतो न वनं ते ॥ (प्राण)

हिममरुदाप्रा (र्ता) घनतरवृष्टिषु तत्र सुखं न लभन्ते ।
अपि च निरन्तर कण्टकसंहति युक्तमतो न वनं ते ॥ (प्राण)

अनुदिनमपि घनभैरवफेरववाशितमपि च निशान्ते ।
श्रवणशुचं बहु जनयति मानिनि युक्तमतो न वनं ते ॥ (प्राण)

अविरलतरुतलसन्ततिसंकर परिपथनेन 7 वनान्ते ।
कलुषाम्भांसि सरांसि विलासिनि युक्तमतो न वनं ते ॥ (प्राण)

शिव शिव नूनमितोऽपि भयं बहु वरतनु तत्र दुरन्ते ।
स्मरसि पुरा शशिमुखि वचनं मम युक्तमतो न वनं ते ॥ (प्राण)

इति तव रामसमीरितमिदमिह मानय हितमिति कान्ते ।
सपदि निवर्तय हृदयमदरि युक्तमतो न वनं ते ॥ (प्राण)

श्लो ॥
कैकेय्या वरदानवश्चितहृदा पित्रा नियुक्तं वने
सीतालक्ष्मणसङ्गतं रघुपतिं सूतस्सुमन्त्रो रथम् ।
आरोप्य व्यतिलङ्घय नैकनगर ग्रामान्तसीमातटीं
गङ्गाया नयति स्म यत्र सबल: श्रीराममित्रं गुहः ॥

ततस्सुमन्त्रं नितरां रुदन्तमाश्वास्य रामः पितृगौरवेण ।
भार्यानुजाभ्यां वनमेव गन्तुं तदाभवत् तापसवेषधारी ॥
तं तया कान्तयारण्ये वस्तुदशरथो गतम् |
रामं विचिन्त्य हृदये तत्याज धृतिमात्मनः ॥

॥ अष्टमाष्टपदी ॥
(मामियं चलिता इतिवत्)
भूपालरागेण - त्रिपुटतालेन गीयते

रम्यहतलोचितौ मम पुत्रको वनसीमनि
सूत शंस कथं गतौ वद सीतयाऽसुखधामनि
शिव शिव सुमन्त्र सुमते क्वात्मजो विपिनेषु ॥ (शिव)

जानकी धृतवल्कला किमुवाच वीक्ष्य वनानि ।
लक्ष्मणोऽपि जगाद कानि सुलक्षणो वचनानि ॥ (शिव)

सन्ततं परिवर्तते हृदि तन्मुखं स्मितशोभि ।
प्रातरककरावमर्शसुफुछपद्मसनाभि ॥ (शिव)

ते हि धन्यतमा वनात् पुनरागतं सहजेन ।
लोकयन्ति पुरा सुतं मम ये दृशा प्रमदेन ॥ (शिव)

तद्वचांस्याकर्णयेयं कदा सुधामधुराणि ।
सहजगौरवविनयभारभरेण सूक्तधराणि ॥ (शिव)

न क्षणार्धमिहासितुं प्रभवामि हन्त गृहेषु ।
तत्र मां नय यत्र तौ मम पुत्रकौ विपिनेषु ॥ (शिव)

राघवानुगताधुनापि निवर्तते न चिराय ।
कातरेण हृदा समं मम दृष्टिरात्मसुखाय ॥ (शिव)

धीररामकवेरिदं भणितं हरिप्रणयेन ।
उषसि गायत शृणुत नन्दत सादरं हृदयेन ॥ (शिव)

श्लो॥
श्रीरामोऽपि निवर्त्य सूतममरस्रोतोवहायाः परं
पारं प्राप्तुमना मिनागिव वललज्जां विदेहात्मजाम् ।
आरोप्य प्रथमं ततो ।गुहकरालम्बी विभुर्लाघवाद्
आरोहत्तरणि धृतायुधभरः पश्चात् सुमित्रात्मजः ॥

तामासाद्य जगद्वन्द्यां गङ्गां मङ्गलदायिनीम् ।
पत्युः कुशलमव्यग्रा प्रार्थयामास जानकी ॥

॥ नवमाष्टपदी ॥
(राधावदन इतिवत्)
घण्टा मध्यमावति रागेण - आदितालेन गीयते

प्राय पुनरपि देवि पतिं मम कुशलिनमाशु नगर्याम् ।
तदनु तवाम्ब करोमि यथोचितविविधविचित्रसपर्याम् ॥

कलये भवतीं सुरधुनि धुतभवभीतिम्)
आगमान्तनुतावैभवशालिनि सज्जनता शिवतातिम् ॥ (कलये)

त्रिभुवनपावन सगर कुमारकसद्गतिदायिनि धन्ये ।
वनगमनोन्मुखमव दयितं मम तुहिनमहीधरकन्ये ॥ (कलये)

मोक्षशिरो ग्रह सुखगमनोचितसोपानाम्बुतरङ्गे ।
रघुकुलपालिनि देवि पतिं मम पालय भगवति गङ्गे ॥ (कलये)

जगदघनाशिनि जननि भगीरथनिरुपमकीर्तिपताके ।
स्वामिह नौमि सदा दयितं मम पालय भावितलोके ॥ (कलये)

देवि दयस्व कपर्दिकपर्दकमालतिकाकृतमाले ।
तटयुगसान्द्रित कुसुमितकेसरनवकृतमालतमाले ॥ (कलये)

मुरहर चरणसरोरुहमधुरस निरुपमपूर्णविलासे ।
अनुपदमपि बहुतरभयशालिनि पालय नो वनवासे ॥ (कलये)

विलसति विकसितसरसिजनिर्गर्तमलिपटलं तव नीलम् ।
मज्जनकृज्जनदेहसमुद्गतर्मिव घनपातकजालम् ॥ (कलये)

रामकवेरिति गीतमुदारपदावलिको मलबन्धम् ।
अनुदिनमपि पठतां हरते भुवि जह्नुसुता भवबन्धम् ॥ (कलये)

श्लो॥
तीर्त्वा विष्णुपदोद्भवामथ भरद्वाजं प्रयागे मुनिं
त्वा तद्वचसा विचित्रविपिने द्राक्चित्रकूटे गिरौ ।
कृत्वा पर्णकुटीं वसन् प्रमुदित सौमित्रिशुश्रूषया
वैदेहीं समलोभयद् कतिपयं कालं रघूणां पतिः ॥

जनकजावनलोभन सम्भवदुचिर सौ चिरसौरभभृद्दुमाः ।
गिरितटी विंविधासमदर्शयत्स सरेंसां सरसामपि च श्रियम् ॥

॥ दशमाष्टपदी ॥
(समुदितमदने इतिवत्)
सावेरि गुम्मकाम्भोजिरागेण - त्रिपुटतालेन गीयते

इह सुमजटिलं कङ्केळिपटलं विलसति मधुराधरे । (अये सीते)
चम्पक कुसुमं (परिमलैरसमं विरचय कबरीभरे ॥

दयिते विपिने विहर सुखं सुमुखि यथेष्टमधुना ॥ (दयिते)

इह पश्य नलिनि परिरणदलिनि कलयति हृदयमुदम् ।
अपचिनु वकुलं परिमलबहुलं कुरु भुजशिखरे पदम् ॥ (दयिते)

सुरमितककुभं लोकय ककुभं विहरणरसिके वने ।
मालतीनिचयो विलसतु कुचयोरुपरि ते रुचिरानने ॥ (दयिते)

सव भुजयुगलं मालतीमृदुलं वेष्टय ननु मे गले ।
सुमत सविधं प्रापये विविधं तत्र सञ्चर कोमले ॥ (दयिते)

अनुरागादयि ते वनसीम्नि दयिते चिरमिह वसतोऽपि मे ।
अवरोधादधिकं सुखमनत्रधिकं भवति हि ललनोत्तमे ॥ (दयिते)

शुचिमांसमधुना भावितमधुना स्वीकुरु धरणीसुते ।
उपविश विमले आनतद्रुमतले शीतलमृदुमारुते ॥ (दयिते)

अतिदूनौ चरणौ कृतवनचरणौ विधराङ्गे मम साम्प्रतम् ।
खेदापनयनं मृदुतररचनं कलयामि यदा ते हितम् ॥ (दयिते)

श्रीरामकविना निगदितमैमुनादृतमार्य कविसंसदा । अये सखी,
वैदेहीललितं रघुवरमहितं विधुनोतु दुरितं सदा ॥ (दयिते)

श्लो ॥
नीतो राक्षसनाशनाय मुनिमी रामो दिशं दक्षिणां
पश्यन्नाश्रमवासिनस्स्वयमपि द्राकू पश्चवट्याश्रयः ।
सीता लुब्धदशास्य चोदितवलन्मारीच मायामृग-
व्याकृष्टो निहतेन तेन करुणाक्रन्दौर भूत् वञ्चितः ॥

श्रान्तो भृशं तदनु पञ्चवटीकुटीर-
भागत्य तत्र जनकेन्द्रसुतामपश्यन् ।
मोहाकुलो विरहकातर धीर्वनान्ते
विष्वक् भ्रमन् बहुविधं विललाप रामः ॥

॥ एकादशाष्टपदी ॥
(वदसि यदि इतिवत्)
मुखारिरागेण - झपतालेन गीयते

दरहसितसुन्दरं तव वदनपङ्कजं दर्शय सकृन्मम सलीलम् ।
तरल तरलायते हृदयमधुनाधिकं वहति परितापमतिवेलम् ॥

वने क्वासि सीते वचनमयि देहि सुकुमारं
मयि वद निरागस क्रोधमुपयासि किं मुञ्च परिहासमतिदूरम् ॥ (वने)

प्रेयसि सहायता प्राप्य किल ते मया गहनभुवि देवि चिरकालम् । 
नगरमपि मुश्चता स्वजनमपि मुश्चता नगणितमभूद् सुखजालम् ॥ (वने)

प्रणयिनि परीक्षितुं किमुत मम मानसं कवन गहने किमसि लीना । 
अलमलमितोऽधिकं विरहचकितोऽस्मि मे जीवितकला भवदधीना ॥ (वने)

रहितमधुनैकया भुवनमखिलं त्वया शून्यमिव भाति मम नूनम् । 
मम किमयोध्या प्राणवहनेन वा स्फुरति मम न प्रतिविधानम् ॥ (वने)

समयमिममुपलभ्य विषमशरपातकी मम पुनरुपांशुवधकारी । 
तनुरपि च सज्जयत्यहह निहतोऽस्म्यहं शिव शिव विधिस्तदनुसारी ॥ (वने)

बिल्वसदृशस्तनी क नु कथय बिल्व सा तिलकरुचिरां ब्रूहि तिलक वामाम् ।
क्षितिभृतामधिनाथ कापि नृपसुन्दरी वीक्षिता यदि शंस रामाम् ॥ (वने)

राममयजीविते रघुवंशदीपिके हा महीवरपुत्रि हा सुशीले । 
देहि मे प्रतिवचनं देहि मम दर्शनं हा प्रिये मम हृदनुकूले ॥ (वने) रामकविना भणितमिति धरणिकन्यकारहितरघुनायकविलापम् । श्रवणमधुरं सदसि गायतां नहि भवति मानिनीजनविरहपापम् ॥ (वने)

श्लो ॥ 
शोकोन्मत्तमना वने सहभुवा रामो विचिन्वन् प्रियां 
प्रत्येण प्रतिबर्हिणं प्रतिगिरि प्रत्यापमं प्रत्यगम् ।
पृच्छन् लक्ष्मणसान्त्वितः प्रतिपदं गच्छन् ददर्शाग्रतः 
कस्याप्याहवलक्षणं हतहयं निर्विण्णसूतं रथम् ॥

तमागतं वीक्ष्य रघुप्रवीरमन्वेषमाणं जनकेन्द्रपुत्रीम् ।
प्राणैर्लुठद्भिः निजकण्ठपीठे मुह्यन् मुहुः प्राह शनैः जटायुः ॥

॥ द्वादशाष्टपदी ॥
(स्मरसमरोचित इतिवत्)
सारङ्गरागेण - त्रिपुटतालेन गीयते

अनुकलसमुदितनिजतनुकम्पा रावणजलधरमिलितेव शंपा ।
नीता सुररिपुणा सीता निशिचरपतिना अतिकृपणा ॥ (नीता) 

परिघृतमृदुतर नवहेमवसेना गमनरभसलोलसिञ्जानरशना ॥ (नीता) 

क्रोशन्ती भयभार परवश करणा हा राम हा लक्ष्मणेर्ति सकरुणा ॥ (नीता) 

तरलितसारङ्गशाबकनयना भूषणपातन स्फुटीभवदयना ॥ (नीता) 

मद्बधदर्शनबहुलितचिन्ता ।पुनरपि तेनैव हृता तव कान्ता ॥ (नीता) याम औषधी ल

यामोषधीमिव विचिनोषि भुवने सा देवी मत्प्राणैस्सह राम विपिने ॥ (नीता)

अपहृता मूढेन विन्दे मुहूर्ते एष्यति न चिरेण महनीयकीर्ते ॥ (नीता)

श्रीरामकविवरकृतिमिति पठतां वितरति रघुपतिः श्रियमतिवितताम् ॥ (नीता)

श्लो॥ 
तं संस्कृत्य जटायुषं पितृसखं सीताप्रवृत्त्युत्सुको 
हत्वा घोरकबन्धमस्य वचसा सुप्रीयसख्यादृतः । 
गच्छन्नेव वने । तपखिपटलीशुश्रूषया विश्रुतां 
रामः कामपि सन्ददर्श शबरीमातिथ्यदानोत्सुकाम् ॥

अथ सा काचन सिद्धा भक्तिनिबद्धा तपखीनी शबरी । 
वन्यफलैः किल) रामं। जगदभिरामं समयांचक्रे ॥

॥ त्रयोदशाष्टपदी ॥
(पश्यति दिशि दिशि इतिवत्)
शङ्कराभरणरागेण - त्रिपुटतालेन गीयते

पक्कानि स्वयमेव तरुमूर्भीमानि दयया भक्षय राजरम्भाकलानि । 
नाथ विभो रघुनाथ विभो स्वीकुरु नानावन्यफलम् ॥  (नाथ)
मधुरमधुरिमकेसरजालं त्वत्कृते मया नीतं तदिदं रसालम् ॥  (नाथ)
कर्कन्धु फलमिदमत्यन्तरुचिरमीषदलमपि ते खादने मधुरम् ॥  (नाथ)
स्वरसपरिणतमिदमिहं पनसं भवदर्थमुपनीतमतिशय सरसम् ॥  (नाथ)
स्फुटितानि दाडिमफलानि गृहाण गोस्तनीस्तबकानि मामनुगृहाण ॥ (नाथ)
इदमतिश्रमहारि सरसमाद्धम् (मित्तं?) अङ्गीकुरु विटपिपक्कं कपित्थम् ॥ (नाथ)
अतिसूक्ष्मरसबीजमिदमिह पृथुलं भक्षय वनजम्बूफलमतिमृदुलम् ॥ (नाथ)
त्वत्कृते मया देव स्वादं स्वादं गुप्तानि फलान्येषं मोदं मोदम् ॥ (नाथ)
श्रीरामक वेरिति गायेत गीतं प्रतिदिनमृष्टान्नदानप्रतीतम् ॥ (नाथ)

श्लो ॥ 
शबय यातायां त्रिदिवममुनीतो हनुमता
रवेः पुत्रं मित्रं सपदि विरचय्यग्निसविधे । 
सखिप्रेम्णा रामो हृदयगतमाधिं कथितवान् 
तदा सुग्रीवोऽपि स्वयमनुपदं वालिचकितः ॥ 

सख्यं विधाय सहसा रघुपुङ्गवेन 
पुत्रस्तदा दिनपतेर्मुदितः कपीन्द्रः । 
तं वालिनं रणमुखे निहतं कपीनां 
राज्यं स्वहस्तगतमेव चिराय मेने ॥.

कथय कपिपते कथं विशिष्टों जगति कथं बलपौरुषस्स वाली ।
इति रघुपतिना तथा नियुक्तो हरिपतिरित्यमुवाच वालिशक्तिम् ॥

॥ चतुर्दशाष्टपदी ॥
(वहति मलयसमीरे इतिवत्)
आनन्दभैरवीरागेण - आदितालेन गीयते

अवनीधर शिखरजालं कन्दुकमिव सलीलम् । 
क्षिपति वियति विपुलं धरति पुनरपि सखेलम् ॥

स किल रघूत्तम वाली पितृविक्रमशाली ॥  (स किल)

अपि च पुनरेकसालं विदलयति विशालम् । 
वहति निजभुजबल मम सकलविपदि मूलम् ॥  (स किल)

स हि चतुरुदधिवारि उषसि नियमकारी ।
अटति विमललहरीमयमेनुदिन भविकारी ॥ (स किल)

सहज इति नाममात्रं भवते न मम मित्रम् । 
अहरत मम कलत्रं अहमिह तव दयापात्रम् ॥ (स किल)

परिचितविविधदेशं श्रीरामघृत निदेशम् ।
मामव सहजसदृशं रचय मम रिपुविनाशम् ॥ (स किल)

श्लो॥ 
आश्वास्याय कपीन्द्रमस्य जनयन् कामं बलप्रत्ययं 
हत्वा वालिनमाहवे रघुपतिः सुग्रीवराज्यप्रदः । 
तिष्ठन् माल्यवतस्तटे शरदुपारम्भेऽपि कामातुरं 
सुग्रीवं प्रति सन्दिदेश) स मृषाकोपाकुलो लक्ष्मणम् ॥ 

रामक्रोधद्विगुणितरुषं लक्ष्मणं वीक्ष्य भीत्या
सुग्रीवेणानुनयनकृते प्रेषिता भूषिताङ्गी ।
स्रंसत्काञ्चीस्खलितगमना मन्दमन्द प्रयान्ती
वाक्यैरेवं प्रणयमधुरै सान्त्वयामास तारा ॥

॥ पञ्चदशाष्टपदी ॥
(अनिलतरल इतिवत्)
पुन्नागवरालिरागेण - आदितालेन गीयते

दिशि दिशि जनकदुहितृविचयाय 
प्रहितमहाबलक पिनिचयाय ॥

कुप्य न वानरभूभुजे सुहृदे ॥ (कु)

नवसमधिगतविभव सहिताय 
विषयसुखेन चिरमसुहिताय ॥ (कु)

लघुतरकपिकुलधृतजननाय 
नरवरराघवहितमननाय ॥ (कु)

त्वदुपकृतिमपि न गणयति नितरां 
स्मृतिमपि मुञ्चति वपुषि च न पराम् ॥ (कु)

न खलु स कश्चन पुनरपराधं 
कलयति परिहर सुहृदि विरोधम् ॥ (कु) 

प्रणमति कपिपतिरिह कुरु करुणां 
प्रशमय दृशमपि समधिकर्मरुणाम् ॥ (कु) 

विशिखनिवहमिव गिरमतिपरुषां 
श्रावय कर्णे न कुरु पदमरुषाम् ॥ (कु) 

श्री रामकविवरकथितवचनानि 
प्रपठतो दिशति हरिरिह सुखानि ॥ (कु) 

श्लो॥ 
सीतां मार्गितुमुद्यतेषु कपिषु प्रोल्लङ्घ्य वारांनिधिं 
लङ्कायां परितो विचित्य हनुमान त्यन्तचिन्ताकुलः । 
दीनामैक्षत राक्षसीभिरभितस्संरक्षित शिशुपा- 
मूले देह विसर्जन व्यवसितां देवीं स्मरन्तीं पतिम् ॥

रावणमन्दिरनिहितां राघवरहितां जगत्त्रयीमहिताम् । 
अतिसाहससन्निहितां जनकेन्द्रसुतामुवाच पवनसुतः ॥

॥ षोडशाष्टपदी ॥
(हरिरभिसरति इतिवत्)
यदुकुलकाम्भोजिरागेण - आदितालेन गीयते

तव पतिरनुजेन विजयते कुशली त्वमाह कुशलं त्वयि प्रेमशाली ॥

राघवे सर्वथा कुरु मा विषादमये ॥ (राघवे)

एष्यति रघुपरिहारा मम वचनश्रवणादनुतरसा ॥ (रा)

निन्दति निजमपि बहुधा शरीरं तव विरहे गुरुमिव भूमिभारम् ॥ (रा)

नाश्नाति न पिबतिन च याति निद्रां ध्यायति भवतीं सदा हृदि भद्राम् ॥ (रा)

तं च मशककीटमपि देवि नाङ्गे रामोऽपनयति विरह विवशोऽन्तरङ्गे ॥ (रा)

त्वन्मयहृदयेन दिशि दिशि भवतीमवलोक्यामुठभ्य शुचयाति महतीम् ॥ (रा)

वहति मन्मथबाणहतमपि करुणं हा सीते कासीति विलपति करुणम् ॥ (रा)

श्रीरामकविवरकृतिमिति पठतां वैदेही वितनोति मतिमतिसुहिताम् ॥ (रा)


श्लो ॥ 
दत्वा प्रत्ययमङ्गुलीयकमतो गत्वा स भक्तत्वा वनं 
हत्वा मन्त्रिसुतानथाक्षमपरान् रक्षोगणानाहवे । 
बद्धः शक्रजिता पितामहवचस्सम्मानयन् मारुति: 
नीतो रावणसन्निधिं विगतभीबन्धं क्षणादच्छिनत् ॥

दशवदनसमीपे मुक्तपैतामहात्र:
तदनु तदनुजानां शृण्वताग्र एव ।
विगतभयकलङ्कः कीर्तयन् रामकीर्ति
मृदुपरुषगभीरं वाक्यमूचे हनूमान् ॥

॥ सप्तदशाष्टपदी ॥
(विरचितचाटुवचनम् इतिवत्)
कल्याणीरागेण - त्रिपुटतालेन गीयते 

हरिपतिराह सखा भवतो ।बहु कुशलमनामयदं ते ।
विसृज नरेन्द्रवधूं स हि तिष्ठति निश्चितधर्भवदन्ते ॥

वक्ष्ये हितवचनं (हे राजन) निशामय निशिचरनाथ

रघुपतिदूतमवेहि च मामिह वायुसुतं हनुमन्तम् ।
दशरथतनयविरोधकृतं भुवि मूर्तमिवाङ्ग कृतान्तम् ॥ (वक्ष्ये)

ध्रुवगचमूरिह। सत्वरमेष्यति दुष्कर समरविशङ्का ।
इयमपि राक्षसराज भविष्यति भस्ममयी तव लङ्का ॥ (वक्ष्ये)

अलमहमङ्ग भवन्तमपारबलं समरे विनिहन्तुम् ।
रघुपतिपत्रिबलिस्त्वमये कथमाकलये भुवि मन्तुम् ॥ (वक्ष्ये)

रक्ष कुलं न च बलमपि नाशय शृणु सुहृदुक्तमवैरम् । 
प्रकुपित राघव हुतभुजि मा भज देशमुख शलभविकारम् ॥ (वक्ष्ये)

अपि विधिमन्दिरमपि शिवमन्दिरमेनुभजसे यदि भीत्या । 
रघुपतिमुक्तशरो न विमुञ्चति जीव यथोचितमत्या ॥ (वक्ष्ये)

गायति रामकवेरति यो मृदुसरसपदावलिगीतम् । 
व्यवहृतिकौशलमेति स भूपति पदसि गिगमपि गीतम् ॥ (वक्ष्ये)

श्लो ॥ 
क्रुद्धेनाथ दशाननेन वसनैः पुच्छेऽग्निना दीपिते 
लङ्कां भस्ममयीं विधाय जलधौ संशाम्य, सीतां पुनः । 
दृष्ट्वा जाम्बवदङ्गदादिनिकटं प्राप्य क्षणान्मारुतिः 
सोतावृत्तमशेषतस्समवदत् सञ्जीवयन् वानरान् ॥ 

तारेयेन हनूमताभ्यनुमताश्शाखामृगाणां गणाः 
सुग्रीवस्य सुरक्षितां मधुवनीमुल्लङ्घ्य सोल्लुण्ठनम् । 
रामं लक्ष्मणसङ्गतं गिरितटे सोत्साहमेत्य क्षणात् 
साहपूर्विकमक्रमेण गणशस्सर्वं शशंसुः प्रियम् ॥ 

सीतोदन्तशुभाक्षरामृतरसावादेन रामो मन:- 
सन्तापज्वरहारिणा प्रमुदितः प्रेमोक्षितैर्वीक्षितैः । 
पश्यन् वायुसुतं प्रशस्य बहु तं मध्ये हरीणां मुहुः 
बाहुभ्यां परिरभ्य साश्रुनयनः पप्रच्छ सीतास्थितिम् ॥ 

उद्याने दशकन्धरेण निहिता नक्तंचरीवेष्टिता 
किं ब्रूते मनुते च किं कथमसून् धत्ते प्रिया जानकी 
ब्रूहि ब्रूहि कपे । पुनः पुनरिति श्रीरामचन्द्रेरितः 
सीतायै मनसा नतिं विरचयन्नूचे तदीयां दशाम् ॥

॥ अष्टादशाष्टपदी ॥ 
(स्तनविनिहित इतिवत्)
बिलहरिरागेण - त्रिपुटतालेन गीयते

अविरलगलदश्रु वहति सा नयनं ।
मुञ्चति न कदापि भूतलशयनम् ॥

जानकी राम जानकी विरहे तव सीदति ॥

शुक्लप्रतिपच्चन्द्ररेखेव सुकृशा ।
कातरतया विरहे तव विवशा ॥ (जानकी)

भवदुपगमनाय शोकविमुद्रा ।
अविरतमपि मनोरथमधिरूढा ॥ (जानकी)

मलिनांशुक धूलिधूसर देहा ।
मुहुरपि हाहेति जातविमोहा ॥ (जानकी)

दशमुखविनाशाय जीवितमार्या ।
वहति सा कुपिता हिरिव भार्या ॥ (जानकी)

उपवनशकुनानामपि दयनीया ।
रोदिति शिंशपातलशयनीया ॥ (जानकी)

मूर्तिरिव सा करुणारसधारा ।
शिव शिवानधिगतशोकाब्धिपारा ॥ (जानकी)

श्री रामकविवरकृतमिति गीतम् ।
गायतामनुदिनमपि सुप्रभातम् ॥ (जानकी)

श्लो ॥ 
राज्ञः कपीनां धृतमाज्ञयाऽथ समागतैर्वानरसैन्यपालैः । 
समावृतो दाशरथिः पयोधे: पौलस्त्यनाशाय तटं प्रपेदे ॥
उपजलधिनिविष्टैरुद्धतैर्युद्धमार्गे
हरिपतिभिरसंख्यैस्सादरं सेव्यमानः । 
चिरमेवनिकुमारी चिन्तयन्नान्तरङ्गे
गतमपि रघुनाथस्तां निशामध्युवास ॥

अत्रान्तरे विरहिमण्डलचण्डमानोः 
चन्द्रस्य सान्द्र विशिखाभमयूखजालैः । 
मन्दानिलेन च भृशं परिपीड्यमानो
रामो विमुच्य धृतिभित्यमुवाच दीनः ॥

वाहि वात यतः कान्ता तां स्पृष्ट्वा मामपि स्पृश । 
त्वयि मे गात्रसंस्पर्शः चन्द्रे दृष्टिसमागमः ॥

इत्यादि बहसदृशं परिमुक्तकण्ठं
रामो रुदन्नवरजेन समाहितोऽपि । 
कामेन काममतिनिर्दयमर्थमानो
न स्वस्थधीरजनि मानववंशनाथः ॥

आकर्णपूर्ण कुसुमायुधचापवल्ली- 
दुर्वार सर्वविशिखावलिभिन्नचेताः । 
सीता वियोग विधुरः प्रवरो रघूणां 
शोकाकुल स्मरमुपालभताधिदीनः ॥

॥ एकोनविंशाष्टपदी ॥
(कथितसमये इतिवत्)
आहिरिरागेण - झम्पतालेन गीयते

अहह वितनोषि मयि सुचिरमपि पौरुषम् ।
प्रकटयसि विरहवति धिगिह तव पौरुषम् ॥

बाधसे मदन किमये प्रियाविरहकातरं माम् ॥

विरचयसि शिव शिव पिशाचीव पीडनम् ।
भवसि यदि शूर इह धुरि घर शरासनम् ॥ (बाधसे)

नियतमसवोऽपि बत दधति बहुभारताम् ।
शरणमिह को नु मम त्वयि वहति वैरिताम् ॥ (बाधसे)

दलय न शरेण मां हृदि वसति जानकी ।
अदयहृदयोऽसि बत विरहिवधपातकी ॥ (बाधसे)

प्रहर मयि काममयि विरहिषु कुतूहली ।
प्रहर न तु तां कापि जीवति यदि मैथिली ॥ (बाधसे)

विधुरपि च हन्त मे विधुरयति चेतनाम् ।
स्वमपि यमदूत इव दिशसि बहुयातनाम् ।
परिलुठति जीवितं बहुकृशममङ्गळे ।
देहविगमे मम किमपरमिह मङ्गळे ॥ (बाधसे)

इति सरसराम विभुभणितमुपगीयताम् ।
निजयुवतिजनविरह भयमिह विमुच्यताम् ॥ (बाधसे)

श्लो॥ 
अत्रान्तरे दशमुखेन हितोपदेशात् 
निर्भत्सिताय सहजेन विभीषणाय । 
राज्यार्थिने रघुपतिः शरणागताय 
दत्वाभयं च सखिनां च मुदं प्रपेदे ॥

तदनु स नभसोऽवतीर्य हर्षाच्छरणममुं करणैस्त्रिभिः प्रपन्नः । 
उपजलधि विभीषणः प्रसन्नं सविनयमित्थमुवाच रामचन्द्रम् ॥

॥ विंशाष्टपदी ॥
(रजनिजनित इतिवत्)
आरभीर गेण - आदितालेन गीयते

सन्त्यज धनदारदारकबान्धवपरिजनजालमशेषम् । 
त्वामेव शरणागतोऽस्मीह मां कुरु सुग्रीवाङ्गदनिर्विशेषम् ॥

राम पालय मां कृपालय पालय नतावनदीक्षाम् ।
सादरमथ मयि कुरु करुणामृतसङ्गतापाङ्गनिरीक्षाम् ॥ (राम)

सकृदेव प्रपन्नाय तवास्मीति च याचते अभयम् सर्वभूतेभ्यो
ददामीति व्रतमिदं तवाकर्ण्य प्राप्तोऽहम्
राज्यार्थी त्यज वा रक्ष वा यथाप्रीति ॥ (राम)

सर्वलोकशरण्य सर्ववीराग्रगण्य मामपि कुरु सखिपदे देव । 
त्रिभुवनकण्टकमिह घातयिष्यामि तव भार्याहरमचिरादेव ॥ (राम)

जानामि रणचर्यामस्त्रगीतीरपि जानामि राक्षसमायाम् । 
जानामि रघुकुलनायक तावकभुजयुगशक्तिममेयाम् ॥ (राम)

जनकसुताप्रतिदानविधौ बहुकथितोऽपि हितवचनानि । 
पथ्यानि न गृह्णाति मर्तुकाम इव विविधभेषजरचनानि ॥ (राम)

वरदान दर्पितमपि नैकशापहतायुषमाहवकुण्टम् ।
शमय मया सह समिति सहायेन सपरिकरं दशकण्ठम् ॥ (राम)

याचख जलनिधिमिममधुना सैनिकभारगमनाय पन्थानम् । 
दास्यति न चेदयमस्त्रविदांवर कलयामोघास्त्रशरसन्धानम् ॥ (राम)

श्रीरामक विसूक्तमिति शरणागतभक्तविभीषणवादम् ।
प्रतिदिनमुषसि सुधामधुरं पठ विसृज सखे भवखेदम् ॥ (राम)

श्लो ॥ 
इत्थं विभीषणगिरा रघुनन्दनोऽपि
दर्भेषु वारिधितटे नियुतः शयानः ।
नादर्शयत्पद (द्वत?) यदा जलधिः स्वरूपं 
रोषात् तदा धनुषि भीममिषु युयोज ॥

सर्वाग्भः परिशोषणाय दधतं सज्जीकृतं कार्मुकं 
कोपध्मातमवेक्ष्य तं त्रिजगतां कोदण्डदीक्षागुरुम् । 
वाचं सानुनयं प्रसादनपरामूचे प्रणम्योत्थितो
भीतः प्राञ्जलिरञ्जसा रघुपतिं दीनो नदीनो भृशम् ॥

॥ एकविंशाष्टपदी ॥
(रतिसुखसारे इतिवत्)
केदारगौलरागेण - आदितालेन गीयते

तव शरदाहं विषहे नाहं संहर संहर कोपम् ।
मयि कुरु हृदय संप्रति सदयं तव हितमिदमनुरूपम् ॥ 

रघुवरचरण तव मे शरणं मयि कुरु मा बत रोषम् ।
परिहर चापं त्यज सन्तापं कलय निजाश्रितपोषम् ॥ (रघुवर)

गतिमिह दीनां पश्य नदीनां त्वयि कुपिते सविकारम् ।
मयि किल मन्तुं नार्हसि मन्तुं शमय कलुषमतिघोरम् ॥ (रघुवर) 

नतजनरक्षा तव किल दीक्षा दृष्टमिदं ननु काके ।
कलयसि परुषं जलपरिशोषं किमिति मयीह वराके ॥ (रघुवर)

स्वष्टसुतोऽयं मामकतोयं स्तंभयतां नलनामा ।
प्रचलतु सेना वानरसेना चरणैरेव हि भीमा ॥ (रघुवर)

रिपुवधहेतुं त्वत्कृत सेतुं त्रिभुवनपावनरूपम् ।
सुचिरमहेयं शिरसि वहेयं दर्शन दूरितपापम् ॥ (रघुवर)

रघुकुलदीपे त्वयि कृतकोपे जगदखिलं धृतशङ्कम्  । 
मयि जडरूपे धृतपरितापे कलय हृदयमकलङ्कम् ॥ (रघुवर)

भज हृदि मोदं त्यज निर्वेदं यास्यसि जनककुमारीम् ।
रचय सवेग गमनोद्योग ताडय विजयभेरीम् ॥ (रघुवर)

रामकवीन्द्रे वरगुणसान्द्रे कथयति तदिदमुदारम् । 
गायत महितं रघुपतिचरितं भजत भवाम्बुधिपारम् ॥ (रघुवर)

श्लो॥ 
इत्यम्भोधिगिए नलेन जलधौ सेतुं विधायाद्रिभिः 
लङ्कां प्राप्य दशाननस्य तनयान् भ्रातंश्च सेनापतीन् । 
हत्वा तं च सकुम्भकर्णममरप्रीत्यै रघूणां पतिः 
सीतां पावकपावितामुपगतां चक्रे जनु स्सार्थकम् ॥ 

दशमुखमुखान्हत्वा सत्त्वाधिकान् रजनीचरान् 
नवहुतभुजा पूतां सीतामवाप्य मुदान्त्रितम् । 
रघुकुलपतिर्मध्ये युद्धावनेर मरैस्समं
सकलजगतां स्रष्टा तुष्टाव हृष्टमना विधिः ॥

॥ द्वाविंशाष्टपदी ॥
(किसलयशयनतले इतिवत्)
नाथनामक्रियारागेण - आदितालेन गीयते

दशमुखमुखरजनी चरपीडित जगदवनाय सतोषम् । 
रघुवंशमशे सुरार्थनया दृतमानुषवेषम् ॥

स्वयमधुना नारायणं स्मर मनसि वमनादिम् ॥ 

प्रतिविधिकल्पमनल्पजगत्परिकल्पन शिल्प विशेषम् ।
उद्धतदैत्यनिषूदनमम्बुधिसद्मनि शयनितशेषम् ॥ (स्वय)

नयनयुगं रविचन्द्रमसौ तव सुरकुलमङ्गरुहाणि ।
हृदयमहं रसनादयतो मम तव विनति करवाणि ॥ (स्वय)

तव महिमाम्बुधिलवकणिकामपि वेत्ति न हि श्रुतिजालम् । 
नापि वयं बत किमुत परे स्तुतिसाहस कल्पनयालम् ॥ (स्वय)

सृजति जगन्ति भवानपि रक्षति संहरति खयमन्ते ।
अमितगुणोऽसि पतिर्जगतामसि पारमुपैमि कथं ते ॥ (स्वय)

दिशि दिशि तिष्ठसि दिवि भुवि गोषु च विप्रगणेऽखिलजन्तौ । 
स्यूतमिदं जगदखिलमपि त्वयि मणिनिकरा इव तन्तौ ॥ (स्वय)

सुरगणकाङ्क्षितसिद्धिरभूदिह निजपदमा श्रय विष्णो । 
चिरमपि पालय रघूत्तम राज्यमनन्तसुरोत्तम जिष्णो ॥ (स्वय)

इति वररामकृतां विधिमुखगलितामिह कामम् । 
रघुपतिनुतिमपि गायति यो भुवि स हि भजते किल कामम् ॥ (स्वय)

श्लो ॥ 
गतेष्वेषु स्वं स्वं भुवनममरेष्वाश्रुतमसौ 
ददौ लङ्काराज्यं सकलमनुजायाशरपतेः । 
चिराद् द्रष्टुं रामो भरतमधिकोत्कण्ठितमना- 
स्समं सुग्रीवाद्यैरभजत विमानं धनपतेः ॥

आरोप्य पुष्पक विमानमथाग्निपूतां 
सीतां समस्तभुवनैरपि पूज्यमानः । 
अ निधाय मुदितः प्रवरो रघूणां 
तस्यै रणावनिमदर्शयदादरेण ॥

॥ त्रयोविंशाष्टपदी ॥
(मम्जुतरकुअतल इतिवत्)
घण्टरागेण - झम्पतालेन गीयते

दश वदन मसकृदिषुद लितदेहम् ।
इह सुदति लुलिततनुमुचितदाहम् ॥ 

पश्य सीते देवि ननु भूमौ ॥

मम शरविदलितमपि कुम्भकर्णम् ।
इह सुदति रवितनय विलूनकर्णम् ॥ (पश्य)

पवनसुतकर निहतमपि निकुम्भम् ।
इह सुदति कपिपतिहतमपि कुम्भम् ॥ (पश्य)

मदवरजबाण विदलितमतिकायम् ।
इह सुदति हतमखिलरिपुनिकायम् ॥  (पश्य)

सरसीरुहमुखि भवदुपगमहेतुम् ।
इह जलधिजठरमति (धि ?) रचितसेतुम् ॥ (पश्य)

इह सपदि पशुपतिरदिशदतिसौख्यम् ।
इह समजनि मम कपिनृपतिसख्यम् ॥ (पश्य)

इह निशितमद सिहतमपि कबन्धम् ।
इह हतविराधमति देहबन्धम् ॥ (पश्य)

उषितमिह शयितमिह ननु भवत्या ।
विहृतमिह गिरिषु वनलोभवत्या ॥ (पश्य)

इति पठति रामकविसरसगीतम् ।
इह जयति सकलमपि वैरिजातम् ॥ (पश्य)


श्लो ॥ 
आरुह्याथ स पुष्पकं रणभुवं भूमीभुवे दर्शयन् 
नन्दिग्राममुपेत्य लब्धमरतो दिव्याम्बरालङ्कृतः । 
पौरैर्जानपदैर्जनैरपि मुदाऽयोध्यां प्रविष्टः पुरीं 
रामो रत्नमये सहावनिभुवा पीठेऽभिषिक्तोऽभवत् ॥ 

भार्याभ्रातृसमन्वितं रघुपतिं भद्रासनाध्यासितं 
दिव्यालङ्करणैरलङ्कृततनुं देवं त्रिलोकेश्वरम् । 
प्रायो वाम सातिवर्तिनि तदा पट्टाभिषेकोत्सवे 
हृष्टास्तुष्टुवुरिष्टलाभमुदिता ब्रह्मर्षिदेवर्षयः ॥

॥ चतुर्विंशाष्टपदी ॥
(कुरु यदुनन्दन इतिवत्)
मङ्गलकौशिकरागेण - तिश्रतालेन गीयते 

जय जय राम गुणैरभिराम विरोधिविराम जगत्पते । 
त्रिजगदुपप्लवपरिशमन प्लवगाधिपराज्यद भूमिपते ॥ 

परिपाहि हे रघुनन्दन श्रितजनताहरिचन्दन ॥ 

सुरगणचित्तकलङ्कमलं कमलेक्षण देव निवारितम् ।
चिरमपि रक्ष ननु क्षितिमक्षति भ्रातृभिरेव मनोरथम् ॥ (परिपाहि) 

चरणसरोरुहशरणगतावनसप्रतिभूरिह भूमितले ।
विलसदृशौ जलरुहसदृशौ कुरु विद्धजनेषु सुशीतले ॥ (परिपाहि)

सारमते रमते हृदयं त्वयि यस्य सुभक्तिवशंवदे ।
स भजति काश्चन धनसुतकाश्चनसम्पदमत्र पदे पदे ॥ (परिपाहि) 

सकृदयि ते दयितेव यमश्चति नामकला मधुसोदरा ।
प्रति तरसात्तरसा तमुपैति व सत्कवितातिविकखरा ॥ (परिपाहि)

यावदिमौ नभसीन्दुरवी पृथिवी च सपर्वतकानना । 
तावदियं तव रामकथा भुवि स्थास्यति नूतननूतना ॥ (परिपाहि)

जय जय राघव जय जय माधव जय जय तव जय मङ्गलम् । 
जय जय सीता सततमनोहर जय जय तव शुभमङ्गलम् ॥ (परिपाहि)

रामकवीन्द्रविरचितमिमं रघुपतिनायकमहोत्सवम् ।
पठत जना भुवि भजत मुदा परमिहपरशाश्वतवैभवम् ॥ (परिपाहि) 

श्लो ॥ 
विश्वामित्रकुलान्धिकौस्तुभमणेः श्रीचोलसीम्नि स्फुर- 
द्राज श्री सहजीन्द्रकल्पितमहाग्रामस्थविद्वन्मणेः । 
श्रीरामस्य कवेः प्रशस्तयशसः श्रीमन्महाहौशनेः 
कर्णाटस्य कृतिस्सतां हृदि मुदं दद्यात्सुपद्या भृशम् ॥ 

यः श्रीरङ्गपुरे विभाति महितः श्रीमान् सतामग्रणीः 
विद्वन्मण्डलमण्डनो निरुपमः कर्णाटकक्ष्मापतिः । 
तस्य प्रार्थनयैव रामकविना श्रीरामगाथासुधा- 
वर्षोऽयं रचितोऽधुना भुवि सुधीहृच्छातकानां मुदे ॥ 

जयतु जगति रम्या स्वैकसंभाव्य साम्या 
बहुकविजनमान्या वयवस्त्वैकसौम्या । 
अधिगतशुभसीतारामचारित्रगीता 
सरसपदविनीता मत्कृता रामगीता ॥

इति श्रीमच्छोलदेशाथ पूज्यविद्वत्समाजविराजमानषाजहीन्द्र- 
पुरवास्तव्य होशनिकर्णाटकजातीय विश्वामित्र वंशमुक्ताफल- 
श्रीरामकविकृता श्रीरामाष्टपदी संपूर्णा ॥

॥ शुभमस्तु ॥
