९७. आनन्दभैरवी - चापु 
काञ्चीपुराधिवास मां पाहि
हस्तीन्द्रपर्वतेश
कञ्जाक्ष श्रीविलास मां पाहि
कमनीय सुप्रकाश ॥

राजाधिराजराज मां पाहि
रमणीयपदसरोज
रक्षितमुनिसमाज मां पाहि
रसिकेन्द्र वरदराज ॥

देवाधिदेवदेव मां पाहि
दिव्याङ्ग वासुदेव
दामोदर केशव मां पाहि
दयावारिधे माधव ॥

ब्रह्मादिदेवभूप मां पाहि
बृहन्नायिकाप्रेमरूप
ब्रह्मज्ञचित्तदीप मां पाहि
ब्रह्मण्य पद्मनाभ ॥