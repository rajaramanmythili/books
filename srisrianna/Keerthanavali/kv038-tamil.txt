38. கேதா³ரகௌ³ளம் - ஆதி³
வ்யோமஜ்யோதிர்விராஜதே ஹ்ருதி³
ப்ரேமஜ்யோதி꞉ ப்ரகாஶதே ॥ வ்யோ ॥

நீலஜ்யோதிர்விஜயதே ஹ்ருதி³
நித்யானந்தோ³ விபா⁴ஸதே ॥ வ்யோ ॥

ஜ்ஞானஜ்யோதி꞉ ஸமேத⁴தே ஹ்ருதி³
ஜ்ஞாநிவ்ருந்த³ம் ப்ரமோத³தே ॥ வ்யோ ॥

தி³வ்யஜ்யோதி꞉ ப்ரத்³ருஶ்யதே ஹ்ருதி³
தி³வ்யம் பரஸுக²ம் ப்ரஜாயதே ॥ வ்யோ ॥

வேத³ஜ்யோதிர்விசார்யதே ஹ்ருதி³
விஷ்ணுஜ்யோதிர்விவர்த⁴தே ॥ வ்யோ ॥

பரமஜ்யோதிர்பா⁴வ்யதே ஹ்ருதி³
ப்³ரஹ்மானந்தோ³ அனுபூ⁴யதே ॥ வ்யோ ॥

ப⁴க³வஜ்ஜ்யோதிர்கீ³யதே ஹ்ருதி³
ப்ரேமிகஜ்யோதி꞉ ஸேவ்யதே ॥ வ்யோ ॥