३८. केदारगौळम् - आदि
व्योमज्योतिर्विराजते हृदि
प्रेमज्योतिः प्रकाशते ॥ व्यो ॥

नीलज्योतिर्विजयते हृदि
नित्यानन्दो विभासते ॥ व्यो ॥
ज्ञानज्योतिः समेधते हृदि
ज्ञानिबृन्दं प्रमोदते ॥ व्यो ॥

दिव्यज्योतिः प्रदृश्यते हृदि
दिव्यं परसुखं प्रजायते ॥ व्यो ॥
वेदज्योतिर्विचार्यते हृदि
विष्णुज्योतिर्विवर्धते ॥ व्यो ॥

परमज्योतिर्भाव्यते हृदि
ब्रह्मानन्दो अनुभूयते ॥ व्यो ॥
भगवज्ज्योतिर्गीयते हृदि
प्रेमिकज्योतिः सेव्यते ॥ व्यो ॥

व्योमज्योतिर्विराजते हृदि
प्रेमज्योतिः प्रकाशते ॥ व्यो ॥