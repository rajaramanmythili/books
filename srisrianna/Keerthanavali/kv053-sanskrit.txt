५३. काम्भोदि - आदि

वनगिरिनिलयं वन्देहं हरिं
घनसमकायं वन्देहम् ॥व॥

वनरुनयनं वासुदेवं
वनमालिनं विभुं देवदेवम् ॥व॥

सनकसनातनसेवितचरणं
कनकमयबहुसुन्दराभरणम् ।
कनककशिपुसुतपरिपालनं
जनकसुताहृदयविमोहनम् ॥व॥

प्रणतजनगणभयशातनं
प्रणवजपपरमुनिभावनम् ।
प्रणयरसप्रवाहवर्धनं
पणवमृदङ्गादिकृतकीर्तनम् ॥व॥

अनघप्रेमभक्तकृतलालनं
गणिकाजामिलादिपरिपालनम् ।
दिनकरवंशविभूषणं
मुनिवरपरिषद्भूषणम् ॥व॥
