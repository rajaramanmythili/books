५४. सिह्मेन्द्रमध्यमम् - आदि

शरणं भव मे सुन्दरबाहो ॥श॥

परमस्वामिन् तव चरणौ बिना
करुणासागर का गतिरन्या ॥श॥

सर्वज्ञस्त्वं किञ्चिज्ञोहं
सर्वशक्तस्त्वमशक्तोहम् ।
सर्वेशस्त्वं तव दासोहं
सर्वशरण्य त्वदीयोहम् ॥श॥

दृढविश्वासस्तव नास्तीति
त्यजसि यदि त्वं मामबलम् ।
दृप्तस्यापि ददाम्यभयमिति
पूर्वं गदितं स्मर तव शीलम् ॥श॥

साधनमल्पमनपेक्ष्यैव
पालनं भवता कर्तव्यम् ।
शाधि मां प्रपन्नं तव पादाब्जे
प्रेम प्रदाय हृदि भव्यम् ॥श॥
