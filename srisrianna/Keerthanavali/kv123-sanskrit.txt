१२३. केदारम् - आदि
जय जय श्रीनिवास श्रीवेङ्कटेश ॥ जय ॥

जय जय मङ्गलदिव्यचरित्र
जय जय माधव परमपवित्र ॥ जय ॥

मेघश्यामलसुन्दररूप
मौनिहृदयमन्दिरदीप
महितवृषभस्कन्ध कौस्तुभ
वरमणिभूषित दिनकरशोभ ॥
जय जय श्रीनिवास श्रीवेङ्कटेश ॥ जय ॥
पाञ्चजन्यपरिभूषितहस्त
पद्मावतीपरिलालितपाद
भक्तवत्सल वैकुण्ठनाथ
पतितोद्धारक विरहितखेद ॥
जय जय श्रीनिवास श्रीवेङ्कटेश ॥ जय ॥
ब्रह्माद्यमरपूजितचरण
प्रेमिकपावनहृदयाभरण
प्रकटितकरुणाप्रेमदवीक्षण
बृन्दावनचर भुवनकल्याण ॥
जय जय श्रीनिवास श्रीवेङ्कटेश ॥ जय ॥