9. சிற்றிற் பருவம் - 4
ராகம்: கல்யாணி - தாளம்: ஆதி 

பொன்னிப் புனலின் வண்டலுடன் 
	மண்ணியாற்றில் முத்தெடுத்து 
வேணைத்துறையின் பெருமுற்றம் 
	வந்தே இங்குன் புகழ் பாடி.

பன்னீர் மணக்கும் நீராடி 
	பையச் சிற்றில் இழைத்திட்டோம் 
உண்ணப் பாற்சோறாக்கிடுமுன் 
	அண்ணா! சிற்றில் சிதையேலே !

வண்ணப் பரிமள மலர் தூவி 
	வந்தனை செய்யும் அடியவர் தம் 
சென்னி மணக்கும் சிற்றடியால் 
	செல்வா! சிற்றில் சிதையேலே !

கன்னியர் இழைத்த சிற்றில் இது 
	கள்ளச் சகடாசுரனன்று 
கை நொந்திழைத்த சிற்றிலை - உன் 
	காலால் சாடேல் ப்ரேமிகனே!