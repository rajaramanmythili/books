८५. भैरवि - आदि

दामोदर तव दासं पाहि ।
तव पदयुगलभक्तिं देहि ॥ दा ॥

कामाद्यगणितदोषमलिनम् ।
करुणयावलोकय मां दीनम् ॥ दा ॥

शमदमादिकसाधनरहितोहं
सात्विकनिर्मलगुणरहितोहम् ।
श्रद्धाभक्तिसद्धर्मरहितोहं
सर्वशरण्य शरणागतोहम् ॥ दा ॥

सज्जनसङ्गो दम्भान्न कृतः
संसारेहं श्वसन्नपि मृतः ।
सर्वः पापगणोप्याचरितः
स्वामित्र मया धर्मः कलितः ॥ दा ॥

तथापि कृपाब्धे त्वयि पतितोहं
तरङ्गकरैर्मां सिञ्च सदाहम् ।
वृथैव भवमरुभूमिभ्रान्तोहं
वृतः कृपया तव प्रेमिकोहम् ॥ दा ॥

