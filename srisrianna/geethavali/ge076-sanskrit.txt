७६. सहाना - आदि

मङ्गळालय गोविन्द ।
मन्दभाग्ये मयि प्रसीद ॥ म ॥

शङ्करादिसुरार्चितपाद ।
शङ्खचक्रधर श्रीनाथ ॥ म ॥

सर्वसौन्दर्यसङ्ग्रहं
सकलनेत्रोत्सवं ते विग्रहम् ।
साक्षात्कर्तुमनीशोहं
सीदामि प्रतीच्छन् तवानुग्रहम् ॥ म ॥

शमदमादिगुणरहितोहं
संसारसागरपतितोहम् ।
शरणं भजामि त्वां निरीहं
स्वामिन् पालय दीनोहम् ॥ म ॥

भक्तिविरक्तिरहितोपि
भगवन् लज्जितोहं पापी ।
भव्यगुणालय त्वं समदर्श्यपि
पाहि मां प्रपत्रं प्रेमहीनमपि ॥ म ॥

