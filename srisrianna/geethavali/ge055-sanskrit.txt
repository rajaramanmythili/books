५५. प्याकट् - आदि

भजरे भगवन्तम् मानस ॥ भज ॥

भजदार्तिहरं भक्तजनप्रियं
भव्यगुणालयं भक्तसुलभम् ॥ भज ॥

गजराजध्रुवकायाधवबलि-
प्रमुखमहाजनमहितगुणम् 
निजचरणाम्बुजविपुलच्छाया- 
पालितश्रितजनं भव्यगुणम् ॥ भज ॥

जननीतातदारसुतादिक- 
स्वजनैरानुकूल्यं तव किम् 
जगदीशः किल रक्षति सततं
त्वामितरैराश्रयैस्तव किम् ॥ भज ॥

ब्रह्माद्यखिलसुरार्चितचरणं 
श्रीपतिमाश्रय निष्किञ्चनः
प्रेमरसामृतपूरितभक्ति-
मार्गसञ्चारी भूत्वा सुजनः ॥ भज ॥
