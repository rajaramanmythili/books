८३. सावेरी - आदि

तव कटाक्षवीक्षणं अलम्
दामोदर मम जन्म सफलम् ॥ त ॥

तव कटाक्षवीक्षणबलम्
विना मम साधनैरन्यैः किं फलम् ॥ त ॥

तव कथामृतश्रवणमलं 
तव नामावलिकीर्तनमलम् 
तव गीतामृतपठनमलं 
तव गुणमाधुर्यभाषणमलम् ॥ त ॥

तव भजनान्तरनर्तनमलं
तव दासानां कैङ्कर्यमलम्
तव क्षेत्राणां गमनमलं
तव पादतीर्थपानमलम् ॥ त ॥

तव पादपद्मयुगार्चनमलं
तव रूपसौन्दर्यस्मरणमलम्
तव प्रसादान्नभक्षणमलं
तव प्रेमिकसङ्गः क्षणमप्यलम् ॥ त ॥
