३५. धन्यासि - आदि

कोटिजन्मपुण्यसाधनसाध्यम् 
गोविन्ददासमण्डलदास्यम् ॥ को ॥

मोक्षप्रमुखानन्दरसप्रदं 
मुकुन्दचरणाम्बुजरतिप्रदम् 
मुखरितमद्दलवीणागान- 
समुदितमुरारिकीर्तनरसप्रदम् ॥ को ॥

जननमरणक्लेशविनाशं 
जगदुद्धारकं परमपावनम्
जनगणसुखदं कल्याणगुणं
जयमङ्गलदं चित्तरञ्जनम् ॥ को ॥

आनन्दबाष्परोमाञ्चादि-
प्रेमभक्तिलक्षणवर्धनम्
अच्युत माधव गोविन्देति
नामसङ्कीर्तननादसंपूर्णम् ॥ को ॥
