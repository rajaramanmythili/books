१६. सावेरी - आदि

क्षणमपि तव पदच्छायायां मां ।
मा त्यज करुणया गुरुनाथ ॥ क्ष ॥

धनजनयौवनगर्वयुतानाम् ।
दूरी कुरु मम सङ्गं नराणाम् ॥ क्ष ॥

शरणमिति दृढविश्वासेन
शरणागतोहमज्ञानेन ।
श्रान्तोहं भवकान्तारेण
क्लान्तोहं बहुदुस्तरेण ॥ क्षण ॥

कामक्रोधदम्भपरायण-
जनपूर्णमिमं दृष्ट्वा लोकम् ।
कलिकलुषाग्रहभीतोहं तव
चरणकमलं भजाम्यमोघम् ॥ क्ष ॥

भगवन्नामबोधेन्द्रयतीन्द्र
भक्ततापहर शारदचन्द्र ।
पतितोद्धारक तारकमन्त्र-
प्रदायक प्रेमिकदेशिकेन्द्र ॥ क्ष ॥

