८२. असावेरी - आदि

दीनोऽहं बहु दीनोऽहम् 
दीनदयालो दीनोऽहम् ॥ दी ॥

जननी न हि मे जनको न हि मे
भ्राता न हि मे भृत्यो न हि मे
भवनं न हि मे बन्धुर्न हि मे
स्वामी न हि मे स्वीयं न हि मे ॥ दी ॥

विद्या न हि मे वित्तं न हि मे
योगो न हि मे भोगो न हि मे
शक्तिर्न हि मे सिद्धिर्नहि
भक्तिर्न हि मे विरक्तिर्न हि मे ॥ दी ॥

दानं न हि मे धर्मो न हि मे
ज्ञानं न हि मे मौनं न हि मे
दया न हि मे तपो न हि मे
प्रेमिकबन्धो प्रेम च न हि मे ॥ दी ॥
