५६. केदारगौल - आदि

परमकृपालुः किल भगवान् ।
भक्तं परिपालयति श्रीमान् ॥

अगणितदुष्टचरितं पुत्रं
कृपया शिक्षयन् पाति पिता ।
न गणयन् दोषानेवं भगवान्
दीने करुणां करोति विधाता ॥ भज ॥

भुवनेशोहमिति गर्वेण
स्तब्धं बलिमपि कृपया दृष्ट्वा ।
भुवनेशोपि स्वयमागत्य
याचन् रक्षति तं श्रियं हत्वा ॥ भज ॥

अभिमानप्रदमैश्वर्यं ननु
भक्तेभ्यो हरिर्न ददाति ।
अत्यन्तं कृपया स्वयमेव
प्रेमिणां योगक्षेमं वहति ॥ भज ॥

