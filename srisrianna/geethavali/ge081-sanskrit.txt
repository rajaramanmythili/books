८९. नादनामक्रिया - आदि

कटाक्षवीक्षणबलं विना मम 
किं फलमन्यसाधनैः ॥ क ॥

नटवरवेष नन्दकुमार
नलिनायताक्ष नारायण ॥ क ॥

नानाविधयज्ञाचरणैः किं
नानाविधव्रतोपवासैः किम्
नानाविधतीर्थभ्रमणैः किं
नानाविधशास्त्रपठनैः किम् ॥ क ॥

नानाविधमन्त्रस्मरणैः किं
नानाविधयन्त्रसमर्चनैः किम्
नानाविधतन्त्रकरणैः किं
नानाविधस्तोत्ररचनैः किम् ॥ क ॥

सर्वज्ञस्त्वं किञ्चिज्ञोहं
सर्वशक्तस्त्वमशक्तोहम्
दीनदयालुत्वं दीनोहं 
प्रेमिकबन्धुस्त्वं प्रेमिकोहम् ॥ क ॥
