९३. हिन्दोलम् - आदि

श्यामसुन्दर प्रभो त्वयि मुग्धोहम् ॥ श्या ॥

कामकोटिसमकमलनयन
कमपि न जाने तव समानम् ॥ श्या ॥

केचन नास्तिका यदि मम किम् 
केचन लौकिका यदि मम किम् ।
केचन क्रैस्तवा यदि मम किम्
केचन तुरुष्का यदि मम किम् ॥ श्या ॥

केचन बौद्धा यदि मम किम्
केचन दिगम्बरा यदि मम किम् ।
केचन वैदिका यदि मम किम्
केचन वेदान्तिनो यदि मम किम् ॥ श्या ॥

रसिकवरोत्तम तव रसिकोहं
राधावल्लभ तव रसमग्नोहम्
रासविहारिन् तव रासप्रियोहं
रमणीप्रेमिक तव रतिकामोहम् ॥ श्या ॥
