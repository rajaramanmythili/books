९४. नादनामक्रिया - आदि

अपराधिनं मां गोविन्द
कृपया पालय मुकुन्द ॥ अ ॥

जपयोगसाधनविमुखं कृष्ण
शुभेतरकर्मसुमुखम् ॥ अ ॥

अहल्योद्धारकपदतामरसं
अजामिलपावननामरसम्
आश्रितरक्षणकारुण्यवशं
अजानंस्त्वां न करोमि विश्वासम् ॥ अ ॥

अन्नपानवस्त्रादिदानेन मा-
मनुपोषयसि मातृभावेन
अनुदिनं तवैव दूषणेन
नयामि दिनानि भुवि पापेन ॥ अ ॥

पावननामकीर्तनव्याजेन
परमपदमप्यार्जितं सुखेन
भगवंश्छलयामि भवन्तमनेन 
प्रेमभक्तिहीनजीवनेन ॥ अ ॥
