92. ப்³ருந்தா³வனஸாரங்கா³ - ஆதி³

நீலமணிநாத²ம் ப⁴ஜாமி -ஸந்ததம் ॥ நீ ॥

காலகாலாதி³ஸுரக³ணவினுதம் ।
காமிதப²லத³ம் கமலாஸஹிதம் ॥ நீ ॥

மரகதமணிநீலமங்க³ளரூபம்
மஹனீயப⁴க்தஹ்ருத³யமணிதீ³பம் ।
மந்த³ரகி³ரித⁴ரம் மஹிதப்ரதாபம்
மந்த³ஹாஸமுக²ம் ஶ்ரீபத்³மநாப⁴ம் ॥ நீ ॥

ஶங்க²சக்ரத⁴ரசாருசதுர்பு⁴ஜம்
க³ங்கா³ஜனகம் ஸுரராஜராஜம் ।
குங்குமபங்கிலம் பாலிதமதங்க³ஜம்
கிங்கரஸுக²கரம் ப்ரபு⁴ம் விராஜம் ॥ நீ ॥

அர்ஜுனக்ஷேத்ரநிலயம் மூலம்
அர்ஜுனஸஹசரம் ஸஜ்ஜனபாலம் ।
அர்ஜுனசேலம் அம்பு³த³நீலம்
க³ர்ஜிதஹரிநாமப்ரேமிகானுகூலம் ॥ நீ ॥

