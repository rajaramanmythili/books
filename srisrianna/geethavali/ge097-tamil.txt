97. ஹுஸேனி - ஆதி³

ஶரணம் த்வமேவ கருணாஸிந்தோ⁴ ॥ ஶ ॥

தருணீஜனமந்தா³ர முகுந்த³ ।
வருணாலயக³ம்பீ⁴ர கோ³விந்த³ ॥ ஶ ॥

ஸாத⁴னலேஶரஹிதஸ்ய
ஸாது⁴ஜனஸங்க³விமுக²ஸ்ய ।
ஸாரஸலோசன மம தீ³னஸ்ய
ஸாந்த்வய ஹ்ருத³யம் கமலாஸ்ய ॥ ஶ ॥

ஸர்வஜ்ஞஸ்த்வம் புனரஜ்ஞோஹம்
ஸர்வஸ்வதந்த்ரஸ்த்வம் பரதந்த்ரோஹம் ।
ஸர்வஸமர்த²ஸ்த்வமஶக்தோஹம்
ஸர்வஸ்வாமீ த்வம் தா³ஸோஹம் ॥ ஶ ॥

ஸர்வம் ஜானாஸி மம சித்தஸ்த²ம்
ஸ்வயமேவ குரு ஸ்வாமின் யத்க்ருத்யம் ।
ஸர்வஜ்ஞ த்வயி விஜ்ஞாபனமித³ம்
ஸரஸப்ரேமிக நூனம் வ்யர்த²ம் ॥ ஶ ॥

