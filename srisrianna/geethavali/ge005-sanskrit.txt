५. रीतिगौल - आदि

श्रीहयवदनं प्रणमामि ।
शिरसा वचसा मनसा ॥ श्री ॥

इहपरसौख्यदमीशमनामयम् ।
इन्दुबिम्बसमसुन्दरकायम् ॥ श्री ॥

श्वेताश्वर इति वेदान्त-
कीर्तितवैभवमनन्तगुणम् ।
शिवबह्मादिसमचितचरणं
श्रितजनरक्षकं श्रीरमणम् ॥ श्री ॥

शङ्खसुदर्शनसरसिजगदा-
पुस्तकचिन्मुद्राङ्कितहस्तम् ।
पङ्कजनयनं पद्माभूषित-
वामाङ्कं परिपालितभक्तम् ॥ श्री ॥

अज्ञानान्धकारविनाश-
विचक्षणं प्रज्ञानात्मकं देवम् ।
आज्ञाकल्पितशास्त्रम् परमा-
चार्यं प्रेमिकभावितभावम् ॥ श्री ॥

