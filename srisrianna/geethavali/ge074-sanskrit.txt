७४. हिन्दोलम् - आदि

सङ्कल्पो यथा तथा कुरुष्व
श्रीमुरलीधर गोकुलेश ॥ स ॥

सङ्कल्पेन मम किं विफलेन
सङ्कल्पेन तव बलं सफलेन ॥ स ॥

वासो भवतु मे नरके वा
रासो भवतु मे स्वर्गे वा 
हासो भवतु मे स्वजने वा
दास्यं भवतु मे दुर्जने वा ॥ स ॥

भवामि भुवने दुष्टो वा 
वसामि भवने शिष्टो वा 
इच्छामि विषयं बद्धो वा
गच्छामि वैकुण्ठं मुक्तो वा ॥ स ॥

भगवन् सत्यं तवांशोहं
भगवन्नित्यं तव दासोहम्
भगवन् तवैवाधीनोहं 
भगवन् तव पदप्रेमिकोहम् ॥ स ॥
