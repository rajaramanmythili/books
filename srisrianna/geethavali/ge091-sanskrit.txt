९१. शङ्कराभरणम् - आदि

जय जगदीश हरे कृष्ण ।
जय जगदीश हरे ॥ जय ॥

जय गुरुमारुतमन्दिरनाथ ।
जय जगदीश हरे ॥ जय ॥

किङ्किणिपदकमल कृष्ण
कङ्कणकरयुगल ।
कुङ्कुमपङ्किलवक्षःस्थलवर
कुवलयदलनील ॥ जय ॥

दधिनवनीतहर कृष्ण
तरुणीचित्तहर ।
दयया पालितदामोदर हरे
तुलसीदामधर ॥ जय ॥

गोवर्धनधरण कृष्ण
गोपीजनरमण ।
पल्लवसुन्दरचरण
कोकिलमधुवचन ॥ जय ॥

नन्दकुमारवर कृष्ण
नारदगीतगुण ।
नारायणवर भट्टाद्रिकृत-
स्तुतिवर शुभफलद ॥ जय ॥

पून्दानभक्तप्रिय कृष्ण
बृन्दावनरसि ।
प्रेमिकभावुकमण्डलपूजित-
पादसरोजयुग ॥ जय ॥

