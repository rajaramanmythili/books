७३. यदुकुलकाम्भोदि - आदि

मयि करुणा तव मा भवतु
माधव मयि तवोपेक्षा भवतु ॥ म ॥

अयि करुणार्द्र दीनदयालो
मयि कोपं कुरु परमदयालो ॥ म ॥

प्रह्लादादिषु भागवतेषु
युक्तं तव किल कारुण्यम्
भ्रान्ते मयि संसारसुखेषु
युक्तं तव न हि कारुण्यम् ॥ म ॥

अगणितपापसमाचारोहं
अचिन्तितस्वीयदुराचारोहम् 
अमलाशयमुनिदूषकोहं 
अत्यन्तनिर्दयहृदयोऽहम् ॥ म ॥

भजनपराङ्मुखमिदं मम जन्म 
प्राप्तं जन्मान्तरपापेन 
भजनविलुब्धभक्तजनेषु
प्रेम तव युक्तं कारुण्येन ॥ म ॥
