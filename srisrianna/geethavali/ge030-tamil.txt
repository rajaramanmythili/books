30. ஸுருடி - ஆதி³

ஜய ஜய மங்க³ளம் ஜய ஜய மங்க³ளம் 
ஜய ஜய மங்க³லம் ஶ்ரீகு³ருநாத² ॥ ஜ ॥

மத³னவிகாரமத்தக³ஜேந்த்³ர-
மஸ்தகபே⁴த³கர ஸிஹ்ம
மரணஜனனபே⁴த³ப்ரஶமனா-
ம்ருதரஸதா³னநிர்ஜிதஸோம ॥ ஜ ॥

கருணாவர்ஷணசதுரவிலோசன
தீ³க்ஷாஶமிதஶ்ரிதஜநக³ர்வ 
கமலாபதிபத³ப்ரேமப்ரதா³ன-
காரணப்ரத³ர்ஶிதஸுக³மஸுமார்க³ ॥ ஜ ॥

ப்³ரஹ்மாத்³யகி²லஸுரமுநிஸேவித- 
சரணப்ரஶமிதமாயாக³ர்வ
ப்ரேமிகபா⁴வுகபரிஷத்கீர்தித- 
சரித்ர பவித்ரகு³ண கு³ருதே³வ ॥ ஜ ॥
