२२. मोहनम् - आदि

भज रे मानस हृदयाभरणम् ।
भगवन्नामबोधेन्द्रचरणम् ॥ भ ॥

भजदार्तिहरदिव्यप्रभावम् ।
भवजलनिधिसन्तारितजीवम् ॥ भ ॥

पङ्कजदलसमसुन्दरशोभं
कुङ्कुमकोमलमरुणनिभम् ।
किङ्करहृदयाङ्गणमणिदीपं
शङ्खरथाङ्गरेखमपापम् ॥ भ ॥

भवकूपपतितपरमालम्बनं
भक्तजनोत्पलकोटिचन्द्रगुणम् ।
भवरोगमलिनजेनसङ्घपावनं
भक्तिसुधाप्रदं नित्यकल्याणम् ॥ भ ॥

कामक्रोधमुखरिपुशिक्षकं
नामजपप्रियभक्तरक्षकम् ।
सोमसहस्रसमामृतवर्षकं
प्रेमिकभावुकमण्डलपोषकम् ॥ भ ॥

