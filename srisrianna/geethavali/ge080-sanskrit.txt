८०. भैरवि - आदि

कारुण्यसिन्धो त्वयि मीनोहं
लावण्यसिन्धो त्वयि मकरोहम् । 
सौन्दर्यसिन्धो त्वयि सूर्योहं 
माधुर्यसिन्धो त्वयि चन्द्रोहम् ॥ दा ॥

दामोदर हरे तावकोहम्
दयया देहि भक्तिमन्वहम् ॥ दा ॥

प्रज्ञानसिन्धो तव बिन्दुरहं
प्रमोदसिन्धो तव तरङ्गोऽहम्
ज्योतिर्मयसिन्धो तव रश्मिरहं
भूतिमयसिन्धो त्वयि भूतोहम् ॥ दा ॥

भावमयसिन्धो तव भक्तोहं
प्रेमैकसिन्धो तव प्रेमिकोहम्
सङ्कल्पसिन्धो तव सङ्कल्पोहं 
संसारसिन्धो तव नौकाहम् ॥ दा ॥
