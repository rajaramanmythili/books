६८. भूपालम् - आदि

एको देवो नारायणः 
सृष्टिस्थितिलयकारणः ॥ ए ॥

प्रकृतिं पुरुषं भुक्त्वा प्रलये 
शेषः स्वपिति किलात्मारामः 
प्रलयान्ते निजशक्तिप्रेरितः
प्रपञ्चं कलयति सत्यकामः ॥ ए ॥

सृष्टिस्थितिलयकारणलीलो 
सत्वप्रमुखगुणानपि गृह्णन् 
हरिब्रह्मशिवरूपो बहुधा
क्रीडत्येको देवो भगवान् ॥ ए ॥

आत्मन्यखिलान् जीवान् कृपया- 
ssनेतुं वेदानादौ चक्रे
अवतीर्णो भुवि बहुधा कृपया 
प्रेम पवित्रं दर्शयत्यग्रे ॥ ए ॥
