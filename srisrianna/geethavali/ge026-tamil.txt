26. த⁴ந்யாஸி - ஆதி³

வேங்கடராமதே³ஶிகவர்யம்
வாரம் வாரம் ப⁴ஜே(அ)ஹம் ॥ வே ॥

பங்கஜலோசனம் ப⁴வ்யகு³ணாலயம் 
ப⁴ஜதா³ர்திஹரம் பா⁴க³வதப்ரியம் ॥ வே ॥

கனகாம்ப³ரபரிவேஷ்டிதோத்தமாங்க³ம்
குண்ட³லஶோபி⁴தகர்ணயுக³ம் 
கர்ணாந்ததீ³ர்க⁴கருணாவீக்ஷணம்
காமகோடிஸமதி³வ்யலாவண்யம் ॥ வே ॥

வீணாஶோபி⁴தபு⁴ஜத³ண்ட³ம்
வனமாலாலங்க்ருதகம்பு³கண்ட²ம்
வாமகராங்கு³லிவ்ருதஜபஸூத்ரம்
ராமசந்த்³ரமிவ ஶரணாக³தமித்ரம் ॥ வே ॥

ப⁴க்தமண்ட³லகலிதோபசாரம்
பா⁴வுகப்ரேமிகஹ்ருத³யவிஹாரம் 
ப⁴ஜனானந்த³பரிபூர்ணஶரீரம்
ப⁴ஜனபராயணஜனபரிவாரம் ॥ வே ॥
