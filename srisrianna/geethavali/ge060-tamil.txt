60. பை⁴ரவி - ஆதி³

அஹரஹரிஹ பு⁴வனே ஸததம் கில
ஜனனமரணான்யக³ணிதானி ।
ஹரி ஹரி ஸம்ப⁴வந்தி ததா²பி ந ஹி
ஜானந்தி ஜனா விமுக்³தா⁴ஸ்தானி ॥ த்ய ॥

த்யஜரே நிகி²லம் பு⁴வனமநித்யம் ।
ப⁴ஜ ஹரிசரணம் நித்யம் ॥ த்ய ॥

புத்ரகலத்ரப்ரியப³ந்து⁴மித்ர-
மரணே ஸுப்⁴ருஶம் ஶோசந்தி ।
கா³த்ரம் நிஜமபி ம்ருத்யுக்³ரஸ்தம்
ந கதா³சித³பி சிந்தயந்தி ॥ த்ய ॥

ஸம்ஸ்ருதிவிஷயமதி³ராபான-
மதா³ந்த⁴ஹ்ருத³யா விஹரந்தி ।
ஶரணாக³தஜனது⁴ரந்த⁴ரமபி ஹரிம்
ப்ரேமிகப³ந்து⁴ம் ந ஸ்மரந்தி ॥ த்ய ॥

