७५. खरहरप्रिया - आदि

तव चरणस्मरणं न हि यदि
नरजन्म न तत्खरजन्म ॥ त ॥

भवकञ्जभवादिसुरार्चितचरण 
भजदार्तिहरण रमारमण ॥ त ॥

नास्तिकधनिकदाम्भिककुलटा- 
चरितश्रवणे सुखं भवति 
नारदवीणागानविलोल
तव कथायां दुःखं भवति ॥ त ॥

नानाविधनरग्राम्यकथायां 
कलिमनुजानां श्रद्धा भवति 
नारायण तव नाम स्मरणे
नरनारीणां निद्रा भवति ॥ त ॥

अगणितकोटिजन्मविरचित-
सुकृतफलेन साधुसमाजः 
अव्याजकृपया भागवतानां
आविर्भवति प्रेमरसराजः ॥ त ॥
