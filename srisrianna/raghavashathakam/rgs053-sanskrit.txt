५३. आहिरी - आदि
कर्णान्तदीर्घकमलनयनं
करुणासिन्धुं द्रक्ष्यामि कदा ।
कालमेघसमश्यामसुन्दरं
कौसल्यानन्दनं द्रक्ष्यामि कदा ॥ द्र ॥

द्रक्ष्यामि कदा श्रीरामचन्द्रम्
श्रितजनपालनसद्गुणसान्द्रम् ॥ द्र ॥

दिव्यसुन्दरं दीनदयालुं
दीर्घबाहुं द्रक्ष्यामि कदा ।
धीरोदात्तगुणं रघुवीरं
धर्माधारं द्रक्ष्यामि कदा ॥ द्र ॥

सीतामनोहरं सौमित्रिसहचरं
श्रीरधुवीरं द्रक्ष्यामि कदा ।
भरतसहोदरं भक्तमन्दारं
प्रेमिकशुभकरं द्रक्ष्यामि कदा ॥ द्र ॥

