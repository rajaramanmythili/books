११. कानडा - आदि
भाग्यमहो मम देव
भव्यगुणालय राघव ॥ भा ॥

भक्तजनप्रिय परमकृपालय
भानुकुलाम्बुधिपूर्णचन्द्रोदय ॥ भा ॥

त्वामिह सकलसुरमुनिसेवित -
चरणं स्वामिनमहं जाने ।
तव करुणायाः कमलविलोचन
कारणं किं वद दीनजने ॥ भा ॥

अवितर्कितसंभवकुपितेन
शप्ताहं किल मम नाथेन ।
अत्यन्तं कृपया मम काननम्
आगतवानसि कौशिकेन ॥ भा ॥

धन्यास्म्यहमिह दीनदयाकर
स्वामिन् तव दर्शनमात्रेण ।
मान्याहं किल ब्रह्मादिभिरपि
प्रेमिक तव पदशतपत्रेण ॥