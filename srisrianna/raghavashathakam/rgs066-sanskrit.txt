६६. अटाणा - आदि
हरति दुरात्मा सीतादेवीम् ॥ ह ॥
छायेव सदा श्रीवत्साङ्के
भगवति सा किल विलसति सीता ।
तामुद्धर्तुं कोपि न शक्तः
शक्तिः किल परमा जगन्माता ॥ ह ॥
हरिधृतयोषिद्रूपविमुग्धा -
नामसुराणां बन्धुरयम् ।
श्रीधृतमायारूपविमुग्धो
रघुपतिविशिखागमने सभयम् ॥ ह ॥
हरति दुरात्मा सीतादेवीम् ॥ ह ॥
मारीचधृतमायारूप -
प्रशमनलीले रघुनाथे ।
मङ्गलप्रेमवचनविमुग्धे
सुमित्रापुत्रे राघवं गते ॥ ह ॥
हरति दुरात्मा सीतादेवीम् ॥ ह ॥