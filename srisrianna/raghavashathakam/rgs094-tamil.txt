ஸாகேததா⁴ம்னி-
வரராஜக்³ருஹே விஶாலே
ஸிஹ்மாஸனே
ரஜதபாண்டு³ரச²த்ரயுக்தே ।
வாமாங்கஶோபி⁴த-
விதே³ஹஸுதாமனோஜ்ஞம்
ஶ்ரீராமசந்த்³ரமநிஶம்
ஹ்ருதி³ பா⁴வயாமி ॥

94. அடாணா - ஆதி³

ராஜதி ஸிம்ஹாஸனே ஶ்ரீராம꞉ ॥ ரா ॥

ராஜாதி⁴ராஜபூஜிதசரண꞉ ।
ராஜீவநேத்ரோ ரஞ்ஜிதஸ்வஜன꞉ ॥ ரா ॥

வாமாங்கஶோபி⁴தநிஜதா³ர꞉ ।
கனகத³ண்ட³ஶோபி⁴தகர꞉ ॥ ரா ॥

ப⁴ரதஶத்ருக்⁴னவீஜிதசாமர꞉ ।
ஸௌமித்ரிக்³ருஹீதஶ்வேதச்ச²த்ர꞉ ॥ ரா ॥

மாருதிபூஜிதஸரஸிஜபாத³꞉ ।
மங்க³லப்ரேமகு³ணப⁴ரித꞉ ॥ ரா ॥

