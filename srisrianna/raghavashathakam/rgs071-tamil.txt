71. நீலாம்ப³ரீ - ஆதி³

ராக⁴வ மா குரு தை³ன்யம் ।
ராக⁴வ தவ சரிதம் த⁴ன்யம் ॥ ரா ॥

ரஜநீசரக³ணவாரிதி⁴ஶோஷண ।
ரகு⁴வர முநிஜனமண்ட³லபோஷண ॥ ரா ॥

ஸகலஸுராஸுரஸேவிதசரண-
ஸரஸிஜமாத்மானம் சிந்தய ।
ஸர்வஶரண்ய ஸீதாரமண
ஸேவகம் மாமப்யானந்த³ய ॥ ரா ॥

ரம்யகதா²ம்ருதவிதரணேன
நிகி²லம் பு⁴வனம் ரஞ்ஜய ।
நிஶிதஶரவரவர்ஷணேன
ராவணக³ர்வம் ப⁴ஞ்ஜய ॥ ரா ॥

வரராஜராஜஸேவிதசரண꞉
ஸாகேதநக³ர்யாம் ஸஞ்சர ।
ப⁴ரதாதி³நிஜப்ரேமிகை꞉ ஸாகம்
உசிதம் த⁴ர்மமாசர ॥ ரா ॥

