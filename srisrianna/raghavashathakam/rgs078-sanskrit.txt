वानरोऽहं महाभागे
दूतो रामस्य धीमतः ।
रामनामाङ्कितं चेदं
पश्य देव्यङ्गुलीयकम् ॥

७८. आनन्दभैरवी - आदि
अङ्गुलीयकमिदं जननि
अवलोकय राजनन्दिनि ॥ अ ॥

मङ्गळदायकं मणिगणखचितं
पङ्कजनयनसङ्गविधायकम् ॥ अ ॥

रघुकुलनन्दनदिव्यनामाङ्कितं
रावणदर्पभञ्जनं ललितम् ।
राजराजेन्द्रराघवदत्तम्
रघुपतिप्रेमबाष्पविशुद्धम् ॥ अ ॥

नामावलि
कमलनयन राम कमलवदन राम
कमलनयन राम कमलवदन राम कमलचरण राम ॥
जानकिजीवन राम सज्जनपोषण राम
जानकिजीवन राम सज्जनपोषण राम सीतामोहन राम ॥
