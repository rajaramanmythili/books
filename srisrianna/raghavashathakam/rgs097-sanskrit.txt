श्रीमत्किरीटपरिमण्डित नीलकेशं
कस्तूरिकातिलकशोभितचारुफालम्
मन्दस्मितार्द्रमधुराननमञ्जुभाषं
श्रीरामचन्द्रमनिशं हृदि भावयामि ॥

९७. खरहरप्रिया - आदि
भजितसुरासुरपरिवारम्
भक्तजनप्रियं वारं वारम् ॥ भज ॥

भज रे रामं रघुवीरम् मानस ॥ भज ॥

गौतमपत्नीशापहरम्
गौरीनायकचापहरम् ॥ भज ॥

वैदेहीकर मालाधरम्
वनसञ्चारं चीरधरम् ॥ भज ॥

ब्रह्मादिसुरार्चितचरणम्
प्रेमिकमण्डलमनोरमणम् ॥ भज ॥

