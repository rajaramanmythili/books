९८.कानडा-आदि

पालय मां रघुवीर श्रीरामचन्द्र ॥पा॥

पालितकौशिकयज्ञमहोत्सव
भक्तमण्डलहृदयपद्मोत्सव ॥पा॥

कोमलनयन कुटिलकुन्तल
कोदण्डमण्डितकरकमल ।
कुवलयश्यामळ श्रीवनमाल
कुन्दरदन मुनिमानसलोल ॥पा॥

पालय मां रघुवीर श्रीरामचन्द्र ॥पा॥

पापसमाकुलमुनिवरनारी-
शापविमोचन कृपानिधे देव ।
चापभञ्जन जानकीजीवन
तापनिवारण तरणिवंशोद्भव ॥पा॥

पालय मां रघुवीर श्रीरामचन्द्र ॥पा॥

पतितोद्धारक परमपवित्र
पशुपतिसेवितपुण्यचरित्र ।
परमकृपाकर श्रितजनमित्र
प्रेमिक शरणागतोद्धारगोत्र ॥पा॥

पालय मां रघुवीर श्रीरामचन्द्र ॥पा॥

