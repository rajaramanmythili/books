வானரோ(அ)ஹம் மஹாபா⁴கே³
தூ³தோ ராமஸ்ய தீ⁴மத꞉ ।
ராமநாமாங்கிதம் சேத³ம்
பஶ்ய தே³வ்யங்கு³லீயகம் ॥

78. ஆனந்த³பை⁴ரவீ - ஆதி³

அங்கு³லீயகமித³ம் ஜனனி ।
அவலோகய ராஜனந்தி³னி ॥ அ ॥

மங்க³ளதா³யகம் மணிக³ணக²சிதம் ।
பங்கஜநயனஸங்க³விதா⁴யகம் ॥ அ ॥

ரகு⁴குலநந்த³னதி³வ்யநாமாங்கிதம்
ராவணத³ர்பப⁴ஞ்ஜனம் லலிதம் ।
ராஜராஜேந்த்³ரராக⁴வத³த்தம்
ரகு⁴பதிப்ரேமபா³ஷ்பவிஶுத்³த⁴ம் ॥ அ ॥

நாமாவலி
கமலநயன ராம கமலவத³ன ராம ।
கமலநயன ராம கமலவத³ன ராம கமலசரண ராம ॥

ஜானகிஜீவன ராம ஸஜ்ஜனபோஷண ராம ।
ஜானகிஜீவன ராம ஸஜ்ஜனபோஷண ராம ஸீதாமோஹன ராம ॥

