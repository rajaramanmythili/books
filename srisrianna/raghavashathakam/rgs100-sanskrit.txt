१००.पुन्नागवराली-चापु
सरसिजनेत्राय दशरथपुत्राय
शरणागतोद्धारगोत्राय ।
सुग्रीवमित्राय श्वेतातपत्राय
सनकादिमुनिस्तुतिपात्राय ॥
जय मङ्गलं नित्यशुभमङ्गलम् ॥जय॥
राजाधिराजाय राजेन्द्रविनुताय
रावणप्रमुखारिमर्दनाय ।
राकेशवदनाय रक्षितभुवनाय
रघुवंशवारिधिवर्धनाय ॥
जय मङ्गलं नित्यशुभमङ्गलम् ॥जय॥
जानकीरमणाय जगदेकवीराय
जगन्मङ्गलप्रेमविग्रहाय ।
कोसलकुमाराय कोमलचरणाय
कोदण्डमण्डितकरतलाय ॥
जय मङ्गलं नित्यशुभमङ्गलम् ॥जय॥