१७. बिलहरि - आदि
राजति रघुनाथः सीतया ॥ रा ॥

राजराजेन्द्रपूजितदशरथ -
राजकुमारो युवराजेन्द्रः ॥ रा ॥

राकाचन्द्रशीतळकिरण -
राजितकनकमयभवने ।
रमणीयमणिमयमण्टपराजित -
रत्नसिम्हासने मृदुवसने ॥ रा ॥

कनकभूषणकनकाङ्गी सखी -
गणपरिसेविता जनकसुता ।
कमलकरेण क्वणयन्ती वीणां
कलयति रामेण रतिं विनता ॥ रा ॥

प्रेमपरिपूर्णमृदुवचनेन
प्रणयस्निग्धकटाक्षेण ।
प्रीतिं वर्धयन् जनकसुतायाः
पार्थिवनन्दनो जयति हर्षेण ॥ रा ॥