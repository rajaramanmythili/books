१६. माण्डू - आदि
कलितक्वणनकङ्कणभूषणा
गच्छति सीता पुष्पवाटिकाम् ।
कनककलशमादाय करेण
सिञ्चति पयसा मल्लीलतिकाम् ॥ आ ॥

आनन्दनन्दने मनसिजसरलं
अवलोकय सखि श्रीयुगलम् ॥ आ ॥

जानकीवदनचन्द्रमवलोक्य
विकसन्ति मल्लिकाकुसुमानि ।
जानकीकुन्तलभारलतिका
आरोढुकामानीव तानि ॥ आ ॥

श्रीरघुवीरो वरसुकुमारो
जनकनन्दिनीमालिङ्ग्य करेण ।
तानि कुसुमानि सरसं सङ्गृह्य
धारयामास चादरेण ॥ आ ॥

मकरन्दमत्ता मधुपाः सद्यो
मैथिलिचूडामाजग्मुः सरसम् ।
भ्रमरभीतां प्रेमिकः सीताम्
चक्रे राघवः परिहासम् ॥ आ ॥

