2. கல்யாணீ - ஆதி³

ப⁴ஜ ரே மானஸ ஶ்ரீஹனுமந்தம் ॥ ப⁴ ॥

ப⁴ஜனஸுகா²ங்கிதஸுந்த³ரநயனம் ।
ப⁴க³வந்நாமஸுதா⁴ங்கிதரஸனம் ॥ ப⁴ ॥

அக்ஷகுமாரஶிக்ஷணவிக்ரமம்
அக்ஷயஸுக²நிதி⁴மபி⁴ராமம் ।
ஸீதாது³ரிதஹரணசரித்ரம்
போ³தா⁴நந்த³நிப்⁴ருதாத்³பு⁴தகா³த்ரம் ॥ ப⁴ ॥

ராக⁴வபாதா³ப்³ஜலாலனலோலம்
ராவணத³ர்பஹரம் ப³ஹுஶீலம் ।
ராமகதா²ம்ருதபானவிமுக்³த⁴ம்
ராமத்⁴யானபரமானந்த³ஸ்தப்³த⁴ம் ॥ ப⁴ ॥

அஞ்ஜநாபா⁴க்³யவரம் கபிவீரம்
அமலசரித்ரம் பரமபவித்ரம் ।
ப⁴வஸிந்து⁴வரலங்க⁴னசதுரம்
பா⁴வுகப்ரேமிகமங்க³லகரம் ॥ ப⁴ ॥

