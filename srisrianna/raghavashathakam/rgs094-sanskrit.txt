साकेतधाम्नि -
वरराजगृहे विशाले
सिह्मासने
रजतपाण्डुरछत्रयुक्ते

वामाङ्कशोभित -
विदेहसुतामनोज्ञं
श्रीरामचन्द्रमनिशं
हृदि भावयामि ॥

९४. अटाणा - आदि
राजति सिम्हासने श्रीरामः ॥ रा ॥

राजाधिराजपूजितचरणः
राजीवनेत्रो रञ्जितस्वजनः ॥ रा ॥

वामाङ्कशोभितनिजदारः
कनकदण्डशोभितकरः ॥ रा ॥

राजति सिम्हासने श्रीरामः ॥ रा ॥

भरतशत्रुघ्नवीजितचामरः
सौमित्रिगृहीतश्वेतच्छत्रः ॥ रा ॥

राजति सिम्हासने श्रीरामः ॥ रा ॥

मारुतिपूजितसरसिजपादः
मङ्गलप्रेमगुणभरितः ॥ रा ॥

राजति सिम्हासने श्रीरामः ॥ रा ॥