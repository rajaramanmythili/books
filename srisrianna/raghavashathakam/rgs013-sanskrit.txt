१३. पिहाक - आदि
मणिमयमन्दिरे महितजालरन्ध्रे
मिथिलानगरे दाशरथिः ।
रमणीयवदनो रघुकुलवर्धनो
राजवीथीमलङ्करोति ॥

मैथिलमहिला मनसिजकलिलाः
पश्यन्ति पथि रघुवीरम् ।
लालितलक्ष्मणं ललितगमनं
दृष्ट्वा हृष्यन्ति सुकुमारम् ॥

कमनीयभवने कनकवातायने
राजति राजकुमारी ।
कमलवदनः कौसल्यानन्दनः
पश्यति तामिह सरयूविहारी ॥

श्यामसुन्दरं सौमित्रिसोदरं
भूसुरमण्डलकिङ्करम् ।
गौरसुन्दरी जनककुमारी
पश्यति तमपि सुकुमारम् ॥

प्रेमपरिपूर्णं भव्यसुगुणं
भक्तहृदयकल्याणम् ।
प्रेमिकयुगलं प्रेमसमाकुलं
पश्यति कौशिकः सदयमानन्दनम् ॥