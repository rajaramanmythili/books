२८. मोहनम् - आदि
पुरुषोत्तममिह पूजयति
पुण्यचरित्रः श्रीरघुपतिः ॥ पु ॥

गुरुवरवसिष्ठमुनिनोपदिष्ट -
मन्त्रराजेन तन्त्रयुतेन ॥ पु ॥
जनकराजसुताकरकमलदत्त -
छत्रचामराद्युपचारैः ।
कनकमणिदीपगुग्गुलुधूप -
षड्रसशाल्यन्नाद्युपहारैः ॥ पु ॥

बाष्पपरिपूर्णनयनकमलः
पुष्पपरिपूर्णकरकमलः ।
पुलकपरिपूर्णरोमालवालः
प्रेमपरिपूर्णसीताविलोलः ॥ पु ॥

गायति वीणया मधुरं सुस्वरं
ध्यायति श्रीरङ्गपतिं सुरवरम् ।
पश्यति प्रेमिकं भक्तवरं
हष्यति सौमित्रिं सहोदरम् ॥ पु ॥