तं दृष्ट्वा शत्रुहन्तारं
महर्षीणां सुखावहं
बभूव हृष्टा वैदेहि
भर्तारं परिषस्वजे ॥

६४. मध्यमावती - आदि

पश्यत रघुवीरं श्रीरामम्
पश्यत रणधीरम् ॥ प ॥


कर्णान्तायतदीर्घप्रचार -
कोमलनयनं स्फुरिताधरम् ।
करतलकलितकार्मुकनिःसृत -
शरविनिपातितनिशिचरनिकरम् ॥ प ॥


पश्यत रघुवीरं श्रीरामम्
पश्यत रणधीरम् ॥ प ॥


खरदूषणमुखखण्डनचतुर -
शरगणपूरितवरतूणीरम् ।
सुरमुनिकिन्नरगारुडचारण -
निकरविस्मापनसमरधीरम् ॥ प ॥


पश्यत रघुवीरं श्रीरामम्
पश्यत रणधीरम् ॥ प ॥


किणिकिणिनिनदमुखरितकानन -
घण्टामण्डितकोदण्डधरम् ।
खरदूषणजयकौतुकमिलित -
कान्तालिङ्गनप्रेमभरम् ॥ प ॥


पश्यत रघुवीरं श्रीरामम्
पश्यत रणधीरम् ॥ प ॥


नामावलि
पाहि राम पट्टाभिराम
पट्टाभिराम कोदण्डराम
पाहि राम पट्टाभिराम
पट्टाभिराम सीताभिराम