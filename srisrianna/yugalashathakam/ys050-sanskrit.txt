५०. मलयमारुतम् - आदि
चञ्चति श्रीहरिकण्ठे माला ॥ च ॥
चम्पकमल्लीमन्दारादिक -
कुसुमसुगन्धसुखप्रदशीला
चम्पकवल्लीप्रमुखव्रजवधू -
बाहुलताशतस्पर्शविलोला ॥ च ॥
वृषभानुसुतापरिरम्भणक्षण -
तद्वक्षःस्थलविलुठनलीला
वल्लववनितागणकुचकुम्भ -
कुङ्कुमपङ्कविलेपनलोला ॥ च ॥
चञ्चति श्रीहरिकण्ठे माला ॥ च ॥
रासविहारिविपुलोरःस्थल -
रङ्गमण्टपनटनविलोला
राधारमणप्रेमालिङ्गन -
मुग्धप्रेमिकसान्त्वनशीला ॥
चञ्चति श्रीहरिकण्ठे माला ॥ च ॥