३०. कानडा आदि
सुखयति मे हृदयं सुकुमारः ॥ सु ॥

मुखलावण्यचन्द्रिकया
मोहनगानमुरलिकया ॥ सु ॥
अनुगतगोपीमण्डलेन
दिनमणितनयातीरेण
अनुसृतधेनुनिकरेण
मणिमयनूपुरनिनदेन ॥ सु ॥
सुखयति मे हृदयं सुकुमारः ॥ सु ॥
राधा राधेति कीर्तनेन
रासमण्डलनर्तनेन
रमणीकामवर्धनेन
रतिपतिदर्पमर्दनेन ॥ सु ॥
सुखयति मे हृदयं सुकुमारः ॥ सु ॥
करुणाकटाक्षवीक्षणेन
शरणागतजनरक्षणेन
नूतननवनीतभक्षणेन
प्रेमिकविद्याशिक्षणेन ॥ सु ॥
सुखयति मे हृदयं सुकुमारः ॥ सु ॥