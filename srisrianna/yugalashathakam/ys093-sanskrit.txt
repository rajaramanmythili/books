९३. कापि - आदि

बृन्दावनेश्वरि पालय माम् ॥ बृ ॥

नन्दनन्दनमानससदने ।
वन्दनमस्तु ते वारिजलोचने ॥ बृ ॥

गोकुलबृन्दावनसञ्चारिणि
गोपीमण्डलमध्यविहारिणि ।
कोमलाधरे गोपीमानसहारिणि
गोपवंशोद्भवे गोपालरञ्जनि ॥ बृ ॥

कुटिलश्यामळदीर्घवेणि
कुन्दरदने शुककोमलवाणि ।
कुवलयदलनीलगोविन्दकामिनि
कुञ्जविहारिणि कलहंसगामिनि ॥ बृ ॥

ललितादिसखीजनसेवानन्दिनि
लालितसखीजनमध्यनिवासिनि ।
लावण्शालिनि लम्बितमालिनि
ललिते कृष्णप्रेमस्वरूपिणि ॥ बृ ॥

