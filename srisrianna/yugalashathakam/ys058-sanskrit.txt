५८. कमास् - आदि
आगतवानसि असमये
अवकाशो न हि सांप्रतमये ॥ आ ॥

गच्छ गृहं तव नन्दकुमार ।
इच्छसि किं मां सुन्दराकार ॥ आ ॥
आगच्छति मम कुटिला ननान्दा ।
आलस्यं विना गच्छ मुकुन्द ॥ आ ॥

आगतवानसि असमये
अवकाशो न हि सांप्रतमये ॥ आ ॥
सन्ति बहूनि गृहकृत्यानि ।
श्वश्रूर्वदति कटुवचनानि ॥ आ ॥

आगतवानसि असमये
अवकाशो न हि सांप्रतमये ॥ आ ॥
वन्दनमस्तु ते श्यामसुन्दर ।
बृन्दावनचर प्रेमविहार ॥ आ ॥

आगतवानसि असमये
अवकाशो न हि सांप्रतमये ॥ आ ॥