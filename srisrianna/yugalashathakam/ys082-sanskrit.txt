८२. तोडि रूपकम्
वेणुगानरसिक कृष्ण ॥ वे ॥

भानुगोपनन्दिनीपद-
रेणुस्पर्शजातपुलक ॥ वे ॥
असमये वंशीनालं
अधरपुटे विनिवेश्य 
असमानसुन्दरीं राधाम् 
आह्वयसि रतिमुद्दिश्य ॥ वे ॥

सापि हबन्धं विहाय 
प्राप त्वामेव सह मया
गोपनारीभागधेय
गोपराजप्रियतनय ॥ वे ॥

श्रोतुमिच्छति सुन्दरी सा
श्रवणसुखं तव गानम्
सुन्दराकार याचसे त्वं
शुल्कं देहीति चुम्बनम् ॥ वे ॥

लज्जयाऽवाङ्मुखीं सुमुखीं
लतिकेवावनतां राधा
ललिते त्वं देहीति मां
लज्जितां प्रेममुग्धां जगाद ॥ वे ॥