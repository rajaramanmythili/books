२०. खरहरप्रिया - आदि
मधुरं मधुरमहो मधुरम् 
मधुराधिपतेरखिलं मधुरम् ॥ म ॥

परिमलबृन्दावनं मधुरम्
भानुकुमारीपुलिनं मधुरम् ॥ म ॥

पुष्पालङ्कृतकुञ्जं मधुरम्
पुरुषोत्तमकृष्णागमनं मधुरम् ॥ म ॥

मत्तगजेन्द्रगमनं मधुरम् 
मन्दस्मितवरवदनं मधुरम् ॥ म ॥

मनसिजदर्पहरणं मधुरम् 
महिलामण्डलनटनं मधुरम् ॥ म ॥

वंशीविरचितगानं मधुरम् 
वनितारसितभाषणं मधुरम् ॥ म ॥

विलसत्कटाक्षवीक्षणं मधुरम् 
विविधप्रेमिककीर्तनं मधुरम् ॥ म ॥