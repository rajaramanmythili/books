66. ஹிந்து³ஸ்தான்காபி - ஆதி³

காலிந்தீ³தடகுஞ்ஜப⁴வனே க்ரீட³தி ஸகி² வனமாலீ ।
காமினீகுசதடகுங்குமபங்கிலவக்ஷ꞉ஸ்த²ல꞉ ஸ்மிதஶாலீ ॥

ஶாரத³சந்த்³ரசந்த்³ரிகாரஞ்ஜிதராஸமஹோத்ஸவகாரீ ।
நாரத³ப்ரமுக²முநிஜனமண்ட³லநிர்மலஹ்ருத³யவிஹாரீ ॥

வல்லவவனிதாமண்ட³லசித்தமோஹனமுரலீதா⁴ரீ ।
பல்லவகோமலபத³யுக³ஶோபி⁴தமணிமயநூபுரதா⁴ரீ ॥

கோ³குலநாரீமண்ட³லவத³னசும்ப³னரஸிக꞉ காமீ ।
கோடிமன்மத²ஸுந்த³ரோ பு⁴வனமங்க³ளசரித꞉ ஸ்வாமீ ॥

ப்³ருந்தா³ரண்யகபூ⁴ருஹப்³ருந்த³னிபி³ட³மார்க³ஸஞ்சாரீ ।
ப்ரேமிகபா⁴வுகப⁴க்தமண்ட³லரஞ்ஜனகுஞ்ஜவிஹாரீ ॥

