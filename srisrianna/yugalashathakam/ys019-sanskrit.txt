१९. हुसेनी - आदि

बृन्दारण्यं गच्छामि नन्द-
नन्दनं द्रष्टुमिच्छामि ॥ बृ ॥

यमुनातीरं गच्छामि यादव-
बालं द्रष्टुमिच्छामि ॥ बृ ॥

कुञ्जकुटीरं गच्छामि गोकुल-
युवतीरमणमिच्छामि ॥ बृ ॥

भाण्डीरवनं गच्छामि बलभद्र-
सहचरं द्रष्टुमिच्छामि ॥ बृ ॥

गोवर्धनसानुं गच्छामि गोप-
गोकुलपालमिच्छामि ॥ बृ ॥

नन्दमन्दिरं गच्छामि नव्य-
नवनीतचोरमिच्छामि ॥ बृ ॥

प्रेमिकभवनं गच्छामि भावुक-
भक्तकोलाहलमिच्छामि ॥ बृ ॥

