83. கல்யாணீ - ஆதி³
ஆலோகய ஸகி² ஶ்ரீயுக³லம்
ஸப²லய தவ நயனகமலம் ॥ ஆ ॥
 
அமலப்ரேமபரிபூர்ணமித³ம் 
அநிர்வசனீயரஸப⁴ரிதம் ॥ ஆ ॥

கோமலகிஸலயபரிவ்ருதசூதே 
கோகிலகேகிஶுகாதி³ககூஜிதே ।
காலிந்தீ³தடதி³வ்யவனாந்தே 
க³ச்ச²தி ராதா⁴ரமணோ லலிதே ॥ ஆ ॥

மந்த³ம் மந்த³ம் ஹரிமனுக³ச்ச²தி 
கலஹம்ஸகா³மினீ ஸானந்த³ம் 
மருவகமஞ்ஜரீமாதா³ய முஹு- 
ராக்⁴ராபயதி கோ³விந்த³ம் ॥ ஆ ॥

ப்ரணயஸமுஜ்ஜ்வலகமலவத³னாம் 
ப்ரியாம் பரிரேபே⁴ ப்ரேமிக: 
ப்³ரஹ்மாதி³ஸகலப்³ருந்தா³ரகக³ண- 
பூஜிதசரணோ ரஸிக: ॥ ஆ ॥