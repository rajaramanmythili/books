७२. सिन्धुभैरवी - आदि
राधाधरमधुर रसिक कृष्ण
राकाचन्द्रसमानमुख ॥

बृन्दावनकुञ्जलोल कृष्ण 
नन्दात्मजगुणशील ॥

गोपीगणचित्तचोर कृष्ण
गोवर्धनशैलोद्धार ॥

नीलाम्बुदनिभगात्र कृष्ण
नीरजसमनेत्र ॥

पीताम्बरपरिधान कृष्ण
गीतामृतरसनिधान ॥

मुरलीगानविलोल कृष्ण 
मुनिजनमण्डलपाल ॥

व्यासमहामुनिविनुत कृष्ण 
व्यत्यस्तपादारविन्द ॥

मकुटायितशिखिबर्ह कृष्ण 
ललितत्रिभङ्गिविग्रह ॥

प्रकटितदिव्यचरित्र कृष्ण
प्रेमिकभावुकमित्र ॥