69. மோஹனம் - ஆதி³

காககோககேகிஹம்ஸஶாரிகாதி³கூஜிதே
மல்லிகாதி³க³ந்த⁴யுக்தமாருதேன வீஜிதே ।
காலிந்தீ³வனாந்தரே கலாத⁴ரவிராஜிதே
ராஸகேலிரஸிககோ³பீப்ராணநாதோ² விஜயதே ॥

கோ³பஸுந்த³ரீமனோஜ்ஞவேணுவாத்³யபண்டி³த꞉
ஹீரரத்னஹாரஹேமகங்கணாதி³மண்டி³த꞉ ।
ராதி⁴காமுகா²ரவிந்த³த³ந்தபங்க்திக²ண்டி³த꞉
ராஸகேலிரஸிககோ³பீப்ராணநாதோ² விஜயதே ॥

தி³வ்யக³ந்த⁴யுக்ததிலகலிப்தபா²லபலக꞉
கோ³பகன்யகாகுசாக்³ரஸ்பர்ஶஜாதபுலக꞉ ।
கேகிப³ர்ஹக²சிதரத்னமகுடஶோபி⁴தாலக꞉
ராஸகேலிரஸிககோ³பீப்ராணநாதோ² விஜயதே ॥

