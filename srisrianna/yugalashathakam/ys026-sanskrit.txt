२६. नवरसकनट - चापु

स्वार्थलेशरहितं गोपी-
प्रेम यत्र वर्तते ।
तत्र श्यामसुन्दरोपि
भक्तबृन्दैर्विजयते ॥

कामक्रोधकलुषितेषु
प्रीतिं शौरिर्न कुरुते ।
प्रेममुग्धभक्तहृदये
श्री व्रजेशः शोभते ॥

डम्भाऽसूयाछलयुतैश्च
गोकुलेशो न रमते ।
डम्भरहितप्रेमभक्त-
हृदि मुरारिर्मोदते ॥

दुर्विषयमोहयुक्त-
दुष्टैर्हरिर्न लभ्यते ।
दोषरहितप्रेमभक्तै-
रेवहरिर्लभ्यते ॥

भक्तबृन्दनिन्दकान्-
मुरारिर्नूनमुपेक्षते ।
शुद्धचित्तप्रेमिकान्
मुरारिर्नित्यं प्रतीक्षते ॥

