86. நாத³நாமக்ரியா ஆதி³
ஸுந்த³ரயமுனாதீரம் க³ச்ச²ன் விஹரதி முரலீத⁴ர: 
ஸுகு³ணாலயஹ்ருத³யாபி ச ராதா⁴ முரலீபூ⁴த்வா ரமயத்யத⁴ரம் ॥

ராதா⁴ மாத⁴வதா³ஸீ
ரமயதி மாத⁴வமீஶம் ॥ ராதா⁴ ॥

நந்த³கிஶோரே ஹ்ருத³யவிஹாரே ஸ்ப²டிகஶிலாயாமுபவிஶதி
ராதா⁴ ஸ்ப²டிகஶிலாரூபேண ப்ராணபதிம் தமபி⁴வஹதி ॥ ராதா⁴ ॥

வ்ரஜபதிபா³லே வனிதாலோலே த⁴ர்துமிச்ச²தி வனமாலாம் 
ராதா⁴ வனமாலாரூபேண ஸஜ்ஜதி கண்ட²மதிலோலா ॥ ராதா⁴ ॥

க³ச்ச²தி: ப்³ருந்தா³ரண்யம் ப⁴க³வதி சந்த்³ரகலாம்ருதவர்ஷம் வாஞ்ச²தி ।
கா³ந்த⁴ர்வாபி சந்த்³ரகலாயா ரூபம் த்⁴ருத்வா ஸுதா⁴ம் வர்ஷதி ॥ ராதா⁴ ॥

தருமாரூடே⁴ தருணீஜாரே முரலீ வாத³யிதும் கோ³விந்தே³ 
தருணீராதா⁴ தருரூபேண த³தா⁴தி முகுந்த³ம் பரமானந்தா³ ॥ ராதா⁴ ॥

ஸ்னாதும் யமுனாம் க³ச்ச²தி க்ருஷ்ணே ஸரஸிஜநேத்ரே வ்ரஜபுத்ரே 
ஸ்னாபயதி ப்ரியமிஹ ஶ்ரீராதா⁴ யமுநாபூ⁴த்வா லீலாக்ஷேத்ரே ॥ ராதா⁴ ॥

ஏவம் ஶுத்³த⁴ப்ரேமிகயுக³லம் ஸ்ம்ருத்வா ஸ்ம்ருத்வா மம ஹ்ருத³யம் 
பா⁴வரஸேன பூர்ணம் த்³ரவதி புருஷார்தே²ஷு ஸப⁴யம் ॥ ராதா⁴ ॥