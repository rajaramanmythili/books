१८. वसन्ता - आदि
ऋतुराजोऽयं विजयते बृन्दावने ॥ ऋ ॥

विजयाभिमुखव्रजराजसुतः
विजितव्रजवनितागणविनुतः ॥ ऋ ॥

मनोभवभूपतिमैत्रीबलः 
महिलामण्डलहृदयविलोलः ॥ ऋ ॥

ऋतुराजोऽयं विजयते बृन्दावने ॥ ऋ ॥

पाटलपटलशर तूणीरः
पटुतर केतकीकुसुमायुधः ॥ ऋ ॥

ऋतुराजोऽयं विजयते बृन्दावने ॥ ऋ ॥

षट्पदबन्दिगीतचरित्रः
साहसजितकान्तकामिनीमात्रः ॥ ऋ ॥

ऋतुराजोऽयं विजयते बृन्दावने ॥ ऋ ॥

भूरुहप्रेमिकपुष्पार्चितः 
भीतमृगगणपूजितपद: ॥ ऋ ॥

ऋतुराजोऽयं विजयते बृन्दावने ॥ ऋ ॥