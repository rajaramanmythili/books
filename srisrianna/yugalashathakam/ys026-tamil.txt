26. நவரஸகனட - சாபு

ஸ்வார்த²லேஶரஹிதம் கோ³பீ-
ப்ரேம யத்ர வர்ததே ।
தத்ர ஶ்யாமஸுந்த³ரோபி
ப⁴க்தப்³ருந்தை³ர்விஜயதே ॥

காமக்ரோத⁴கலுஷிதேஷு
ப்ரீதிம் ஶௌரிர்ன குருதே ।
ப்ரேமமுக்³த⁴ப⁴க்தஹ்ருத³யே
ஶ்ரீ வ்ரஜேஶ꞉ ஶோப⁴தே ॥

ட³ம்பா⁴(அ)ஸூயாச²லயுதைஶ்ச
கோ³குலேஶோ ந ரமதே ।
ட³ம்ப⁴ரஹிதப்ரேமப⁴க்த-
ஹ்ருதி³ முராரிர்மோத³தே ॥

து³ர்விஷயமோஹயுக்த-
து³ஷ்டைர்ஹரிர்ன லப்⁴யதே ।
தோ³ஷரஹிதப்ரேமப⁴க்தை-
ரேவஹரிர்லப்⁴யதே ॥

ப⁴க்தப்³ருந்த³னிந்த³கான்-
முராரிர்னூனமுபேக்ஷதே ।
ஶுத்³த⁴சித்தப்ரேமிகான்
முராரிர்நித்யம் ப்ரதீக்ஷதே ॥

