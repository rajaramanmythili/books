४९. श्रीरागः- आदि
विहरति यमुनातीर कदम्ब -
तले मधुरं मलयानिले 
विविधाभरणविभूषितरूप- 
मोहनलीले श्रीयुगले ॥ वि ॥
विहरति बृन्दारण्ये हरिणी ॥ वि ॥
मन्दं मन्दं भीतवद्भ्रमन्ती
पुरतो गत्वा क्रीडति
मन्दं मन्दं तामनुगत्य
मधुर किशोरी गृह्णाति ॥ वि ॥
विहरति बृन्दारण्ये हरिणी ॥ वि ॥
तामपि हरिणीं प्रियामपि पश्यन्
हरिरपि मुग्धो वदति
तरुणि त्वामिह वीक्ष्य मनो मे
प्रेमरसेन स्निग्धं भवति ॥ वि ॥
विहरति बृन्दारण्ये हरिणी ॥ वि ॥