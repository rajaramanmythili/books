७०. कापी- आदि
माधवीमालतीमल्लिकालङ्कृते 
पारिजातादिभिर्भूरुहैरावृते 
मत्तहंसस्वने यामुनेयेवने
वल्लवीमण्डले माधवो नृत्यति ॥

दिव्यपीताम्बरो वैजयन्तीधरो 
निक्वणन्नूपुरः पक्वबिम्बाधरः ।
श्यामळसुन्दरः स्वर्णवंशीधरो
वल्लवीमण्डले माधवो नृत्यति ॥

मुग्धगोपीजनानन्दसंवर्धनो
रासलीलारसोन्मत्तराधाप्रियः
प्रेमसंपूर्णसङ्कीर्तनाराधितो
वल्लवीमण्डले माधवो नृत्य ॥