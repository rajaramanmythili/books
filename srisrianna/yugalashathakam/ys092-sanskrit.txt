९२. केदारम् - आदि
सन्ततं प्रणमामि श्रीराधाम् ॥ स ॥

नन्दनन्दनमानसमोहिनीं 
मन्दगामिनीं मङ्गळरूपिणीम् ॥ स ॥

मन्दहसितसुन्दरवदनां 
बृन्दारकवधूवन्दितचरणाम् 
बृन्दावनवरकुञ्जसदनां 
मन्दाराम्बुजमल्लिकाभरणाम् ॥ स ॥

वनजातारुणचारुविलोचनां
वासन्तिकासुमसुन्दररोचनाम् ।
वञ्जुलकुञ्जवलितसखीजनां
वृषभानुगोपवात्सल्यभाजनाम् ॥ स ॥

कोमलाधरयुतकुन्दरदनां 
गोपिकाहृदयसरसिजभवनाम् 
गोविन्दचकोरचन्द्रवदनां
गोकुलबालकप्रमिकस्वजनाम् ॥ स ॥