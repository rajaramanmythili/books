६३. देष- आदि
शृणु सखि मोहनमुरलीगानम्
शृङ्गाररसेन हृदयं परिपूर्णम् ॥ शृ ॥

राजति राकाचन्द्रो गगने
कूजति कोकिलयुगलं विपिने ।
विकसति कुसुमपुञ्जं कुञ्जे
निवसति रसिको मणिमयमजे ॥ शृ ॥

मुञ्चति राधिका दधिभाण्डं
सिञ्चति बाष्पेण मृदुगण्डम्
इच्छति मुरलीधरसङ्गं
गच्छति बृन्दावनरङ्गम् ॥ शृ ॥

पश्यति राधां वनमाली 
हृष्यति सहसा गुणशाली 
रमयति राधा रासविहारी 
रसति प्रेमिकगोपीमण्डली ॥ शृ ॥