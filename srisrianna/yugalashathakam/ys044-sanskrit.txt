४४. पन्तुवराली - आदि

क्रीडति राधिकया शुकः ॥ क्री ॥

क्रीडति माधवे राधिकया ।
व्रीडितवदनो विहरति लतया ॥ क्री ॥

प्रणयकलहेन क्वचिदन्तरिते
प्रियया प्रेरितो गोविन्दे ।
प्रियवचनं वदन् सविनयं ललिते
प्रेमनिकुञ्जे रमयन् रमते ॥ क्री ॥

मञ्जुळपरिमलमञ्जरिकायां
मृदुलकराग्रे राधायाः ।
रञ्जयन् माधवं प्राणसखीव
रमयति हृदयं प्रियायाः ॥ क्री ॥

सरसमृदुलमधुभाषणेन
सरसिजदलारुणवदनेन ।
शाद्वलश्यामळशीतपर्णेन
सततं सुखयति प्रेमगुणेन ॥ क्री ॥

