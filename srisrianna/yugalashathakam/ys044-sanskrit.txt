४४. पन्तुवराली - आदि
क्रीडति राधिकया शुकः ॥ क्री ॥

क्रीडति माधवे राधिकया
व्रीडितवदनो विहरति लतया ॥

प्रणयकलहेन क्वचिदन्तरिते
प्रियया प्रेरितो गोविन्दे
प्रियवचनं वदन् सविनयं ललिते
प्रेमनिकुञ्जे रमयन् रमते ॥
क्रीडति राधिकया शुकः ॥ क्री ॥
मञ्जुळपरिमलमञ्जरिकायां
मृदुलकराग्रे राधायाः
रञ्जयन् माधवं प्राणसखीव
रमयति हृदयं प्रियायाः ॥
क्रीडति राधिकया शुकः ॥ क्री ॥
सरसमृदुलमधुभाषणेन
सरसिजदलारुणवदनेन
शाद्वलश्यामळशीतपर्णेन
सततं सुखयति प्रेमगुणेन ॥
क्रीडति राधिकया शुकः ॥ क्री ॥