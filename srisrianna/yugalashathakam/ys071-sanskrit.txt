७१. आनन्द भैरवी - रूपकम्

घनश्यामळसुन्दराकृतिच्छविपूरितविपिनं
मणिनूपुरशिञ्जितारुणपदपङ्कजनटनम् ।
राधिकाकुचकुङ्कुमारुणवक्षसं वनमालिनम्
रासमण्डलरसिकं मम प्राणवल्लभमाश्रये ॥

कनकाम्बरपरिवेष्टितकटिशोभितशृङ्खलं
कमलायतनयनादृतव्रजसुन्दरीमण्डलम् ।
मल्लिकादिकुसुमभूषितकुटिलासितकुन्तलम्
रासमण्डलर सिकं मम प्राणवल्लभमाश्रये ॥

मणिकुण्डलपरिमण्डितमृदुगण्डमुकुरं
मुरलीरवपुलकीकृतवनभूरुहनिकरम् ।
कनकमयकिरीटोज्ज्वलबर्हभूषितशिखरं
रासमण्डलर सिकं मम प्राणवल्लभमाश्रये ॥

