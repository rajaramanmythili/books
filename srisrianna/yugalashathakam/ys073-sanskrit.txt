७३. भूपालम् - आदि
आगच्छति सखि श्रीवनमाली ॥ आ ॥

मेघश्यामळसुन्दररूपः
योगिहृदयमन्दिरदीपः ॥ आ ॥

मकुटविराजितमयूरशिखण्डः
मणिमयकुण्डलमण्डितगण्डः ।
कौस्तुभभूषितकम्बुसुकण्ठः
करतलकलितनवनीतखण्डः ॥ आ ॥

नन्दयशोदानयनानन्दः 
नारदवीणागानविनोदः 
गोगोवत्सगोपीसहितः 
गोपकुमारकघोषितचरितः ॥ आ ॥

राधाहृदयकमलविलोलः
रसिकरञ्जकरमणीयलीलः
पदयुगलाञ्छितयमुनाकूलः
प्रेमिक भक्तपालनशील: ॥ आ ॥