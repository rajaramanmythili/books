६९. मोहनम् - आदि
काककोककेकिहंसशारिकादिकूजिते 
मल्लिकादिगन्धयुक्तमारुतेन वीजिते 
कालिन्दीवनान्तरे कलाधरविराजिते 
रासकेलिरसिकगोपीप्राणनाथो विजयते ॥

गोपसुन्दरीमनोज्ञवेणुवाद्यपण्डितः
हीररत्नहारहेमकङ्कणादिमण्डितः
राधिकामुखारविन्ददन्तपङ्क्तिखण्डितः
रासकेलिरसिकगोपीप्राणनाथो विजयते ॥

दिव्यगन्धयुक्ततिलकलिप्तफालपलकः 
गोपकन्यकाकुचाग्रस्पर्शजातपुलकः
केकिबर्हखचितरत्नमकुटशोभितालकः 
रासकेलिरसिकगोपीप्राणनाथो विजयते ॥