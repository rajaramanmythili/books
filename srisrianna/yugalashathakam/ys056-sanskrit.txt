५६. अटाणा - आदि

कपटमृदुहास कामविलास ।
कामिनीनिकरकृतपरिहास ॥ क ॥

निबिडतरुवृतकालिन्दीतट-
निष्कुटमार्गे किं अटसि ॥ क ॥

गोनिकरमिह चारयितुं वा
गोवत्सानपि लालयितुं वा ।
गोपीभिः सह रन्तुं वा
कुञ्जकुटीरं गन्तुं वा ॥ क ॥

केकिशिखण्डं धर्तुं वा
कान्तायै सङ्केतं कर्तुं वा ।
कामिनीकञ्चुकं हर्तुं वा
कामपि भामिनीं भर्तुं वा ॥ क ॥

बृन्दावनशोभां द्रष्टुं वा
भक्तयोगक्षेमं प्रष्टुं वा ।
प्रमदावेणीमाक्रष्टुं वा
प्रेमिकहृदयं स्प्रष्टुं वा ॥ क ॥

