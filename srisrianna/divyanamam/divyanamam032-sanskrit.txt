आनन्दभैरवि - आदि

घनश्यामळसुन्दराकृतिछविपूरितविपिनं
मणिनूपुरशिञ्जितारुणपदपङ्कजनटनम्
राधिकाकुचकुङ्कुमारुणतवक्षसं वनमालिनं
रासमण्डलरसिकं मम प्राणवल्लभमाश्रये ॥

कनकाम्बरपरिवेष्टितकटिशोभितशृङ्खलं
कमलायतनयनादृतव्रजसुन्दरिमण्डलम् ।
मल्लिकादिकुसुमभूषितकुटिलासितकुन्तलं
रासमण्डलरसिकं मम प्राणवल्लभमाश्रये ॥

मणिकुण्डलपरिमण्डितमृदुगण्डमुकुरं
मुरळीरवपुळकीकृतवनभूरुहनिकरम्
कनकमयकिरीटोज्वलबर्हभूषितशिखरं
रासमण्डलरसिकं मम प्राणवल्लभमाश्रये ॥

