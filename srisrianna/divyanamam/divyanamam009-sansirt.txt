असावेरि - त्रिपुट

करुणापयोनिधे जानकीपते 
कृपया पाहि मां दाशरथे ॥ क ॥

तामरसनेत्र तामसगुणरहित 
तव दासोहं दाशरथे ॥ क ॥

श्यामलसुन्दर सौमित्रिसोदर 
शरणागतोद्धार दाशरथे ॥ क ॥

भरताग्रजवर भव्यगुणाकर 
भक्तवत्सल दाशरथे क ॥

धीरगुणोदात्त दीनदयापर 
दिव्यचरित्र दाशरथे ॥ क ॥

दानवशिक्षक धर्मरक्षक 
दान्तस्वभाव दाशरथे ॥ क ॥

मुनिजनसेवित मोहनविग्रह 
मदिरश्यामल दाशरथे ॥ क ॥

मणिगणभूषण मन्जुलभाषण 
मन्दहासमुख दाशरथे ॥ क ॥

प्रेमिकसेवितपादारविन्द 
प्रेमपरिपूर्ण दाशरथे ॥ क ॥

