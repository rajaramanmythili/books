हिन्दुस्तान्कापि - आदि

कालिन्दीतटकुञ्जभवने
क्रीडतिसखिवनमालि
कामिनिकुचतटकुङ्कुमपङ्किल
वक्षःस्थलस्मितशाली ॥

शारदचन्द्रचन्द्रिकारञ्जित
रासमहोत्सवकारी
नारदप्रमुख मुनिजनमण्डल
निर्मलहृदयविहारी ॥

वल्लववनितामण्डलचित्त-
मोहन मुरळीधारी
पल्लवकोमळपदयुगशोभित-
मणिमयनूपुरधारी

गोकुलनारीमण्डलवदन-
चुम्बन रसिकः कामी
कोटिमन्मथसुन्दरो भुवन-
मङ्गलचरितःस्वामी ॥

बृन्दारण्यक भूरुहबृन्द-
निबिडमार्गसञ्चारी
प्रेमिकभावुकभक्तमण्डल-
रञ्जन कुञ्जविहारी ॥

