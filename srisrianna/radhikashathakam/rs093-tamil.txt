93. ரீதிகௌ³ள - ஆதி³

ஸாத³ரம் ப்ரவ்ருணோமி ।
ஸத்³ருஶஸ்வபா⁴வாம் ஶ்ரீராதா⁴ம் ॥ ஸா ॥

கருணாம்ருதரஸவர்ஷணசதுர-
மேது³ரமுதி³ரஸமநீலாய ।
கமனீயகலாஸௌந்த³ர்யஜித-
ஸௌதா³மினீமிமாம் கன்யாம் வராய ॥ ஸா ॥

நீலோத்பலஸமவிகஸிதவத³ன-
விராஜிதப்⁴ருங்க³த்³வயநேத்ராய ।
நிர்மலபூர்ணவிது⁴மண்ட³லஸம-
விலாஸமுகீ²மிமாம் கன்யாம் வராய ॥ ஸா ॥

ஆஶ்ரிதஜநக²க³ரக்ஷணத³க்ஷ-
புஷ்பிதவ்ருக்ஷஸமஶோபா⁴ய ।
அபி⁴னவப்ரேமபுஷ்பிதலதிகா-
ஸமலலிதாமிமாம் கன்யாம் வராய ॥ ஸா ॥

