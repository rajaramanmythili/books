गन्धर्वराजो नवमन्मथो वा
सुराधिपो वा सखि पश्य शीघ्रम् ।
न मानुषोऽयं वरसुन्दराङ्गो
वंशीनिनादं कलयन्नुपैति ॥

30. आनन्दभैरवी - आदि

हरति मनो मे नन्दकुमार: ।
वरमृदुहासेन मधुरवचनेन ॥ ह ॥

मदगजसमबहुसुन्दरगमनेन
मनसिज इव सखि मन्दं मन्दम् ।
मुरलीं वादयन्नुपगत एव
मदयति मामिह नारीबृन्दे ॥ ह ॥

बर्हविभूषितकुटिलकुन्तल -
सज्जितकण्ठशोभितमाल:
मणिमयनूपुरभूषितसुन्दर -
सरसिजरागचरणयुगल: ॥ ह ॥

ललितभ्रुकुटीवलयितलोचन -
कल्पितमदनविलासकटाक्ष:
कलितप्रेमसुधारसवर्षण -
मधुरमृदुहाससहजसुभाष: ॥ ह ॥
