राधिकाप्राणनाथाय
रम्यकुञ्जविहारिणे ।
रासलीलाविनोदाय
गोविन्दायास्तु मङ्गलम् ॥

मङ्गलं सद्गुरुभ्योस्तु
वैष्णवेभ्योस्तु मङ्गलम् ।
मङ्गलं माधवायास्तु
प्रेमिकायास्तु मङ्गलम् ॥

१००. मध्यमावती - आदि
कुङ्कुमकोमलचरणकमले
कङ्कणभूषितकरतलयुगले ॥ म ॥

मङ्गळं ते भवतु माधवदयिते ॥ म ॥

मञ्जुलभाषणमोहितमुकुन्दे
मधुरविपञ्चिकावादनसानन्दे ॥ म ॥

बृन्दावनेश्वरि प्रेमिकविनुते
बृन्दारकवरयुवतीसेविते ॥ म ॥

