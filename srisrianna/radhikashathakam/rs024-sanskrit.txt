24. खरहरप्रिया - आदि
कुसुमितवनराजिशुष्मिभृङ्ग -
द्विजकुलघुष्टसरःसरिन्महीध्रम् ।
मधुपतिरवगाह्य चारयन् गाः
सहपशुपालबलश्चुकूज वेणुम् ॥

गायति राधां वनमाली यमुनातीरे ॥

मुरळीसुषिरन्यस्ताङ्गुळिः
मयूरपिञ्छालङ्कृतमौळिः ॥ गा ॥

राधे राधे राधे इति सदा
रसिको मधुरं मधुरं हि मुदा ॥ गा ॥

गायति राधां वनमाली यमुनातीरे ॥

प्रेमसुखप्रदमन्त्रं श्रुत्वा
प्रेमदास्तत्र सर्वा विमुग्धाः ॥ गा ॥

गायति राधां वनमाली यमुनातीरे ॥
