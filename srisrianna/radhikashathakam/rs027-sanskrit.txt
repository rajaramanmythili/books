वृक्षे वृक्षेनुधावन्तीं
कुञ्जे कुञ्जेपि राधिकाम् ।
याचन्ननुजगामैव
वंशीं देहीति माधवः ॥

27. पुन्नागवराली - आदि
मुरलीं देहि श्रीराधे मम ॥ मु ॥

नेयं तप्तकाञ्चनमयी
नेयं शुभ्ररजतमयी ॥ मु ॥

केवलं वेणुकृतेयं
किञ्च रन्ध्रयुतेयं ॥ मु ॥

मुरलीं देहि श्रीराधे मम ॥ मु ॥

इयमेव हि मे प्राणधनं
अस्यां वर्तते मम जीवनं ॥ मु ॥

मुरलीं देहि श्रीराधे मम ॥ मु ॥

प्रेमस्वरूपिणि प्राणप्रिये
प्रयच्छ मुरलीं मे सदये ॥ मु ॥

मुरलीं देहि श्रीराधे मम ॥ मु ॥