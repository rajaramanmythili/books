८५. पुन्नागवरालि - आदि
शरदम्बरे शशाङ्क इव
सञ्चरति किल प्लवः
प्लवमध्ये पद्मनाभो
भामिनीभी रमते देवः ॥

भानुसुता गोपसुता -
गानसुधातरङ्गयुता
भावुकता भावगता
नावमिह नटयति सा ॥

प्रेमनिधिः प्रणतविधि -
र्गोपीपतिः कलितरतिः
कलभगतिः सखि जयति
स्वच्छन्दगतिः सतां गतिः ॥

प्रेमरसभरितमधु -
भाषणविमुग्धवधू -
प्रणयवशपरिरम्भणा -
नन्दकृतचुम्बनः ।

कोमळतरकान्तियुत -
सोमकलारसशीत -
तरङ्गयुतकलिन्दसुता -
चलितप्लवनिकेतः ॥

शरदम्बरे शशाङ्क इव
सञ्चरति किल प्लवः ॥