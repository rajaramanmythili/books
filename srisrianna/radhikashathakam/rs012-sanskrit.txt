विद्युल्लेखा -
भासमानाऽसमाना
बिम्बोष्टा सा
चञ्चलाक्षी च बाला ।

रिङ्गन्ती तन्मन्दिरे
मन्दमन्दं
बालक्रीडां साधु
चक्रेऽतिलोला ॥

12. सिन्धुभैरवि - आदि

क्रीडति वृषभानुगृहे राधा ॥ क्री ॥

ललितादिप्रियसखीजनवलिता ।
लावण्यलता सुन्दरगीता ॥ क्री ॥

गोपीजनचित्तचोरी किशोरी ।
गौरी सुन्दरी सुकुमारी ॥ क्री ॥

क्रीडति वृषभानुगृहे राधा ॥ क्री ॥

प्रेमस्मितयुतसुन्दरवदना ।
प्रेमिकभावुकह्रुदयविहरणा ॥ क्री ॥

क्रीडति वृषभानुगृहे राधा ॥ क्री ॥