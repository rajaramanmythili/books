श्रीराधिकाचन्द्रविलोकनेन
सञ्जातकोलाहलनिःस्वनोऽयम् ।
अत्यद्भुतप्रेमतरङ्गमाली
नृत्यत्यहो गोपपुरीसमुद्रः ॥

11. कापि - आदि

गोपपुरी जयति राधाजनने ॥ गो ॥

कल्पिततोरणचारुपताका ।
कलितागरुधूपसुगन्धिसुभगा ॥ गो ॥

हर्षाकुलनरनारीसमूहा ।
हंभारवयुतगोवृषव्यूहा ॥ गो ॥

गोपपुरी जयति राधाजनने ॥ गो ॥

मुरजमृदङ्गश्रुङ्गोद्घुष्टा ।
मुदितामरमुनिमण्डलदृष्टा ॥ गो ॥

गोपपुरी जयति राधाजनने ॥ गो ॥

ब्रह्मानन्दरसेन स्निग्धा ।
प्रेमिकभावुकपरिषद्युक्ता ॥ गो ॥

गोपपुरी जयति राधाजनने ॥ गो ॥