94. ஸ்ரீராக: - ஆதி
யுகளப்ரம்ஹவிவாஹம் கர்த்தும்
ப்ரம்ஹா சக்ரே பூர்வம் தப: ।
யமுனாதீரே குஞ்ஜகுடீரே
பகவான் சக்ரே பலிதம் தப: ॥
ஶோபனம் ராதாமாதவயோ: ॥
ராதா கோபீஜனஸமவேதா
யோகபலேன க்ருஹம் நிர்மாய ।
ரேமே ரஸிகவரேண ஸமேதா
பக்தஜனானாம் கல்யாணாய ॥
ஶோபனம் ராதாமாதவயோ: ॥
ஸகலாமரநரகின்னரசாரண -
முனிகணஸேவிதபரிஷந்மத்யே ।
ஶ்யாமளரூப: பாணிக்ரஹணம்
சக்ரே தேவ்யா: ஶுபபத்யே ॥
ஶோபனம் ராதாமாதவயோ: ॥
விதினா காந்தர்வேண விவாஹம்
க்ருத்வா குஞ்ஜகுடீரே ஹரி: ।
விரசிதப்ரேமகேளிரஸோ
விஜயதே வ்ருஷபானுகுமார்யா சௌரி: ॥
ஶோபனம் ராதாமாதவயோ: ॥
