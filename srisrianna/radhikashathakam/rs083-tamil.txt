83. ஸின்யுபை⁴ரவீ - ஆதி³

ஸூர்யஸுதாதடஸுந்த³ரகேதகீ-
குஸுமஸுக³ந்தே⁴ பரமானந்தே³ ।
ஸுக²வரரப⁴ஸரமணீமண்ட³ல
ரஞ்ஜிதகீ³தே ப்³ருந்தா³வனாந்தே ॥ வ ॥

வஸந்தஸமயே ஸானந்த³ம் ।
வயம் விஹராம ஸ்வச்ச²ந்த³ம் ॥ வ ॥

விகஸிதமல்லீகுஸுமாலங்க்ருத-
குஞ்ஜகுடீரே யமுனாதீரே ।
விலஸிதகோகிலநிகரகூஜித
பஞ்சமராக³ரஸஸாரே ॥ வ ॥

ஹரிணீசும்பி³தவத³னவிராஜித-
த்ருணயுதக்ருஷ்ணஸாரஸமாஜே ।
ஹரிபரிரம்ப⁴ணரஸிகப்ரேமிக-
வ்ரஜவதூ⁴வர்ணிதரஸராஜே ॥ வ ॥

