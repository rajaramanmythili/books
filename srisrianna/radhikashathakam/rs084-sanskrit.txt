८४. शेञ्जुरुट्टी/वराली - आदि
नन्दबाल हरे नन्दबाल
नावमिहानय नन्दबाल ॥ न ॥

नावमिहानय नन्दबाल
नस्त्वं तारय नन्दबाल ॥ न ॥

श्यामसुन्दर हरे नन्दबाल
सरसिजलोचन नन्दबाल ॥ न ॥

बर्हविभूषण नन्दबाल
भक्तवत्सल नन्दबाल ॥ न ॥

भानुनन्दिनी हरे नन्दबाल
भयानकतरङ्गिणी नन्दबाल ॥ न ॥

गोकुलनन्दन नन्दबाल
गोवर्धनधर नन्दबाल ॥ न ॥

वेतनं न ददाम नन्दबाल
वेणुविलोल नन्दबाल ॥ न ॥

रसिकवरोत्तम नन्दबाल
राधारमण नन्दबाल ॥ न ॥

बालावयमिह नन्दबाल
हेलां मा कुरु नन्दबाल ॥ न ॥

बृन्दावनाधिप नन्दबाल
प्रेमिकसुलभ नन्दबाल ॥ न ॥

