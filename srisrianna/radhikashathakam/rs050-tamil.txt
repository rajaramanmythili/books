க்ருஷ்ணமுபாக³தா விது⁴முகீ²
வினதா லலிதா
ப்ராஹ விலாஸினீ ப்ரியஸகீ²
வசனம் மது⁴ரம் ।
ஶைலஶிகா²கு³ஹாம் ப்ரணயினீம்
ஸுக²தா³ம் ஸுக³மாம்
யாஹி மனோப⁴வ
ப்ரஸவபா³ணஹதாமபி தாம் ॥

50. ஶங்கராப⁴ரணம் - த்ரிபுட

ஜாக³ரணாருணசஞ்சலநேத்ராம் ।
ஜ்வரதா³வானலத³க்³த⁴ஸுகா³த்ராம் ॥ பா ॥

பாலய ராதா⁴ம் கோ³விந்த³ பரமானந்த³ ॥ பா ॥

நிந்தி³தமலயசந்த³னசந்த்³ராம் ।
வந்தி³திமனஸிஜாம் விரசிததந்த்³ராம் ॥ பா ॥

பரிஜனமண்ட³லபரிஹஸிதாம் ।
ஹரிணீமண்ட³லமுக²ரஸிதாம் ॥ பா ॥

ப்ரேமவஶஜ்வரப³ஹுதீ³னாம் ।
ப்ரியவிரஹேண ஸதா³ தூ³னாம் ॥ பா ॥

