36. யமுனாகல்யாணி - ஆதி³

அத்³யைவ ஸுதி³னம் மன்யே ।
ஸத்³ய ஏவ ஹரிராயாஸ்யதி ஸகி² ॥ அ ॥

அனுனய வினயைர்லலிதா ஸரஸம் ।
ஆனேஷ்யதி கில கோ³குலேஶம் ॥ அ ॥

ஆனய கிஸலயகுஸுமப²லாதி³கம்
அலங்குரு மஞ்ஜுளவஞ்ஜுளகுஞ்ஜம் ।
ஆஹர ஶயனசேலமபி பரிமல-
யுக்தம் கலய மணிமயமஞ்ஜம் ॥ அ ॥

ம்ருக³மத³திலகம் மலயஜபங்கம்
அலக்தகமபி த்வமத்ர நிதே⁴ஹி ।
முகுரம் விமலமபி தாம்பூ³லம்
மது⁴ரம் து³க்³த⁴மபி தே³ஹி ॥ அ ॥

ப்ரியவிரஹேண சிரம் பரிதப்தாம்
வக்ஷ்யதி கிம் மாம் வனமாலீ ।
ப்ரேமஸம்பூரிதஸாந்த்வனமுக்³தா⁴ம்
கரிஷ்யதி கிம் மாம் கு³ணஶாலீ ॥ அ ॥

