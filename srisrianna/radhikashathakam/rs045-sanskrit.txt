45. देशाक्षी - त्रिपुट

राधिके मा कुरु कोपम् ।
रसिकमाश्रय पद्मनाभम् ॥ रा ॥

अगणितवल्लवयुवतीविलोलम्
प्रकटितमदनशरजयलीलम् ॥ रा ॥
निरुपमसुन्दरश्यामळरूपम्
निर्मलमौनिमानसदीपम् ॥ रा ॥

राधिके मा कुरु कोपम् ।
रसिकमाश्रय पद्मनाभं ॥ रा ॥
मधुराधरकृतमुरलीनादम्
मञ्जुलचरितं सरसिजपादम् ॥ रा ॥

राधिके मा कुरु कोपम् ।
रसिकमाश्रय पद्मनाभं ॥ रा ॥
सुरमुनिकिन्नरनरगणदूरम्
सुखदं प्रेमिकपरिवारम् ॥ रा ॥
