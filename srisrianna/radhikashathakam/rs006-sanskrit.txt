शृङ्गारयुगलं वन्दे
श्रुतिवाचामगोचरम् ।
स्वतन्त्रं सरसप्रेम -
माधुर्यपरिपूरितम् ॥

6. वरालि / यमुनाकल्याणि - आदि

राधामाधवयुगलम् ।
रक्षतु मामविरलम् ॥

रमणीयाकृति मधुरम् ।
रसपरिपूर्णशरीरम् ॥
कनकाभरणमिलितम् ।
कस्तूरीपरिमलितम् ॥

राधामाधवयुगलम् ।
रक्षतु मामविरलम् ॥
गोपिमण्डलविनुतम् ।
कोमलमुरलीरणितम् ॥

राधामाधवयुगलम् ।
रक्षतु मामविरलम् ॥
बृन्दावनसञ्चारम् ।
प्रेमिक हृदयाधारम् ॥
