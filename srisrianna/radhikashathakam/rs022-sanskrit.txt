बृन्दारण्यनिकुञ्जमन्दिर -
महावीथीषुगोपीजनैः
सानन्दं वररेचकैः करधृतै -
र्वर्षन् विचित्रं जलम् ।

धावन् शिञ्जितहेमनूपुरधरः
सुस्निग्धपीताम्बरः
क्रीडत्यद्भुतरासकेलिरसिकः
कन्दर्पदर्पापहः ॥

22. वसन्ता - आदि

रञ्जयन् गोपीहृदयं मुखेन
सिञ्चन् लीलया दृतिसलिलेन ॥ क्री ॥

क्रीडति यमुनातीरे भगवान् ॥ क्री ॥

सत्वरं तामनुधावन् राधां
सरसक्रीडारचितामोदां ॥ क्री ॥

किङ्किणिभूषित कुङ्कुमचरण:
गोपीमध्ये क्वणिताभरण: ॥ क्री ॥

वञ्चयन् वचसा प्रेम रसेन
वलितेक्षणवशीकृतवधूजनेन ॥ क्री ॥
