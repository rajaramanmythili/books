श्लोकः
यज्जापः सकृदेव गोकुलपते -
राकर्षकस्तत्क्षणात्
यत्र प्रेमवतां समस्त -
पुरुषार्थेषु स्फ़ुरेत्तुच्छता ।
यन्नामाङ्कितमन्त्रजापनपरः
प्रीत्या स्वयं माधवः
श्रीकृष्णोऽपि तदद्भुतम्
स्फुरतु मे राधेति वर्णद्वयम् ॥

३. जोन्पुरी - आदि
विहर सदा श्रीराधे
मम रसनायाम् ॥ वि ॥

कोमळयुवतिरिव निजभवने
गौरिव शाद्वलश्यामळविपिने ॥ वि ॥
शारदचन्द्रिकेव च गगने
सरसं हरिणीवोद्यानवने ॥ वि ॥

प्रेमरसामृतपूर्णस्वरूपा
प्रणयार्णवभवकलाधरशोभा ॥ वि ॥
