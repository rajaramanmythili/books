५२. नादनामक्रिया - आदि

शरणं भव करुणां कुरु राधे ।
चरणौ तव कलयामि नमस्ते ॥ श ॥

त्यक्त्वा मधुरं मधु मधुपोऽपि
न भजति लुब्धः किल शमलम् ।
भुक्त्वा नैव मनो मम वाञ्छति
अपरं नूनं तव मुखकमलम् ॥ श ॥

नाहं शक्तो द्रष्टुं तव मुखं
एतत्खिन्नं कलहेन ।
नलिनं विकसति तीक्ष्णस्यापि
भानोः प्रातः समागमेन ॥ श ॥

पदकमलं तव प्रेमपराग-
लुब्धो वाञ्छति मानसभृङ्गः ।
कुचयुगलं तव नर्तनचतुरं
वाच्छति मम ननु वक्षोरङ्गः ॥ श ॥

