८८.पिहाक्-आदि 
विकसितकमले यमुनासलिले 
क्रीडति वनमाली ।
हिमकरशीतले कुङ्कुमकोमले 
राधिकया सह गुणशाली ॥

अतिसुकुमारी भानुकुमारी 
सिञ्चति पयसा रसिकम् ।
श्रीनवनागरी रतिरसमाधुरी-
मभिलषति सखीबृन्दं सुमुखम् ॥

विगलितकञ्चुर्की गोपीरजकी 
श्लिष्यति रासविहारी ।
रसिकवञ्चर्की ललितासखी 
चुम्बति राधां मुरारिः ॥

शिथिलितवेणी कोकिलवाणी 
सिञ्चति नन्दबालः ।
पङ्कजपाणिं वृषभानुनन्दिनी 
रमयति रासविलोल: ॥

सखीजनरसितां रसिकेशरमितां 
पश्यत श्रीराधाम् ।
ब्रह्मादिविनुतां प्रेमिकगीतां 
व्रजपतिनन्दनपाणिगृहीताम् ॥
