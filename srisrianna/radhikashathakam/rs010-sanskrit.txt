सरसमृदुलहासा
चन्द्रकोटिप्रकाशा
सरसिजसमनेत्रा
सर्वसौन्दर्यपात्रा ।

प्रकटितबहुलीला
माधवध्यानलोला
विलसति भुवि राधा
भानुगोप प्रसूता ॥

10. वसन्ता - आदि

अवतीर्णा जयति राधादेवि ॥ अ ॥

भाद्रपदे शुक्लाष्टमिसुदिने ।
भद्रं कर्त्तुं कृपया स्वजने ॥

व्रजभुवने शुभवृषभानुगृहे ।
भजति सुरासुरमौनिसमूहे ॥

वर्षति कुसुमं देवीनिकरे ।
वादितनानावाद्यमुखरे ॥

प्रेमिकगोपनारीबृन्दे ।
प्रकटितनिरुपमपरमानन्दे । ।