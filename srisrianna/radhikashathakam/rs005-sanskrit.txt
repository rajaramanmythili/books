रहो दास्यं तस्या
किमपि वृषभानोर्व्रजवरीयसः
पुत्र्याःपूर्णप्रणय -
रसमूर्तेर्यदि लभे ।

तदा नः किं धर्मैः
किमु सुरगणैः किंच विधिना
किमीशेन श्याम -
प्रियमिलन यत्नैरपि च किम् ॥

5. पन्तुवराली - आदि

किं मम वरणीयम् इतोप्यधिकम् ॥ किं ॥

प्रवहति सततं मयि कृष्णकृपा
प्रसीदति मतिरपि सदा मणिप्रभा ॥ किं ॥

गायति राधाचरितं रसना
ध्यायति युगलस्वरूपं धिषणा ॥ किं ॥

प्राप्तं दुर्लभं सदा हरिदास्यम्
प्रेम च मधुरं भुवने यशस्यम् ॥ किं ॥
