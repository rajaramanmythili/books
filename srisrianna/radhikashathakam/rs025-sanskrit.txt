25. श्रीरञ्जनी - आदि
मा कुरु मुरलीगानम् माधव कृष्ण ॥

कोकिलकूजितबृन्दारण्ये
मन्दारमूले बहुपुण्ये ॥ मा ॥

सायं सायं मुरलीं रणयसि
यदि किल वयमपि रसेम
श्रुत्वाऽहनि तव मुरलीगानं
बद्धा भवने कथं वसेम ॥ मा ॥

मुरलीगानमोहितचित्ता:
कर्तुं गृह्याणि वयं न शक्ता:
मुकुन्द बन्धुगण: कुपितोपि
शमयितुं न: किल असमर्थ: ॥ मा ॥

करुणां कुरु नो दीनजनानां
कमलदलाक्ष कंसारे
कामं पूरय स्वचछन्दगति -
स्त्वं किल कृष्णास्माकं शौरे ॥ मा ॥

प्रेमरसामृतवितरणचतुर
वीक्षणरक्षितगोपीबृन्द
ब्रह्माद्यखिलसुरार्चितचरण -
कुङ्कुमपङ्किलतृणानन्द ॥ मा ॥
