क्रीडन्तमानन्दनिधिं यशोदा
गोपालबालैः सह सन्ततं तम्‌ ।
समाह्वयन्ती किल भोजनाय
जगौ च वात्सल्यकृतं सुगीतम् ॥

२८. भैरवी - त्रिपुट
मोदकलङ्डुकसूपादिकमिदम्‌ ।
मोहनमृदुहास भुङ्क्ष्व यथामृतम्‌ ॥ आ ॥

आगच्छ गोपाल मम बाल घननील ॥ आ ॥

पनसरसालकदलीप्रमुखम्‌ ।
फलवर्गमपि भुङ्क्ष्व सशाकम्‌ ॥ आ ॥

शाल्यन्नमिदं दधिपरिपूर्णम्‌ ।
सव्यञ्जनमिह स्वीकुरु सुगुणम्‌ ॥ आ ॥

इति कथितं व्रजराजगृहिण्या
सुतवदनं समालोक्य प्रेम्णा ॥ आ ॥

