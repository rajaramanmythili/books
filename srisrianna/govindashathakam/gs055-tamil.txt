இத்த²ம் ஸதாம் ப்³ரஹ்மஸுகா²னுபூ⁴த்யா
தா³ஸ்யம் க³தானாம் பரதை³வதேன ।
மாயாஶ்ரிதானாம் நரதா³ரகேன
ஸாகம் விஜஹ்ரு꞉ க்ருதபுண்யபுஞ்ஜா: ॥ க்ரீ ॥

55. கமாஸ் - ஆதி³

க்ரீட³தி வனமாலீ ப்³ருந்தா³வனே ॥ க்ரீ ॥

கிஸலயவிரசிதஸுந்த³ரமால꞉ ।
கிங்கிணிபூ⁴ஷிதசரணகமல꞉ ॥ க்ரீ ॥

நானாதா⁴துவிலிகி²தவேஷ꞉ ।
நவனீதத³தி⁴பயோக்⁴ருதமோஷ꞉ ॥ க்ரீ ॥

கு³ஞ்ஜாகாசமணிமயபூ⁴ஷ꞉ ।
கோ³கோ³வத்ஸகுடும்ப³ போஷ꞉ ॥ க்ரீ ॥

கபடமானுஷபா³லகசரித꞉ ।
கலிதப்ரேமவீக்ஷணலலித꞉ ॥ க்ரீ ॥

