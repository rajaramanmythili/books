७४. काम्भोजि - आदि

गोविन्दमहं द्रक्ष्यामि राज -
गोपालमहं द्रक्ष्यामि ॥ गो ॥

दीनस्य ममाप्येवं किल बहु -
मानं भोजराजेन दत्तम् ।
दयया दामोदरपददेशं
द्रष्टुं तेन प्रेषितोस्मि सत्यम् ॥ गो ॥

गगने चारुपताकेवेयं
पक्षिवराणां पङ्क्तिर्याति ।
गहने पथि पथि हरिणीनिकरः
स्यन्दनं मम प्रदक्षिणं याति ॥ गो ॥

मन्दस्मेरमुखाम्बुजसुन्दर -
गोपालं किल द्रक्ष्यामि ।
मधुरं मधुरं साकं तेन
प्रेमविमुग्धो वक्ष्यामि ॥ गो

