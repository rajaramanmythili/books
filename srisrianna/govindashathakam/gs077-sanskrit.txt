७७. कानडा - आदि
विजयते मथुरायां भगवान् ॥ वि ॥

नारीलोचनचन्द्रचकोरः ।
नारदवीणागीतविहारः ॥ वि ॥

गर्वितरजकप्राणहरः ।
कमलवदनः सुन्दराकारः ॥ वि ॥

विजयते मथुरायां भगवान् ॥ वि ॥

मालाकारानुग्रहपरः ।
मल्लिकामन्दारमालतीहार: ॥ वि ॥

विजयते मथुरायां भगवान् ॥ वि ॥

कुब्जाकुचकुम्भकुङ्कुमाङ्कितः ।
कुवलयनीलो मन्दस्मितः ॥ वि ॥

विजयते मथुरायां भगवान् ॥ वि ॥

विजितमुष्टिकचाणूरकंसः ।
विरचितविविधप्रेमविलासः ॥ वि ॥

विजयते मथुरायां भगवान् ॥ वि ॥