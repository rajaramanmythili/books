श्लोकम् - पिहाक्‌
आकण्ठपीतहरिकेलिरसामृतेन
मत्तः पिशाचजडबालकवेषयुक्तः
भूत्वा चरंस्त्रिभुवनं पदपांसुभिर्यः
पूतं करोति तमहं शुकदेवमीडे ॥

४. पिहाक्‌ - आदि
भजरे मानस श्रीशुकदेवम्‌ ॥ भ ॥

भागवतामृतपूर्णस्वरूपम्‌ ।
भक्तजनहृद्भवनप्रदीपं ॥ भ ॥

श्रीवृषभानुसुताकरनिलयम्‌ ।
श्रितजनपालकं परमकृपालयम्‌ ॥ भ ॥

भजरे मानस श्रीशुकदेवम्‌ ॥ भ ॥

भावुकप्रेमिकमण्डलरसिकम्‌ ।
भक्तिसुधारसधारावर्षकम्‌ ॥ भ ॥

भजरे मानस श्रीशुकदेवम्‌ ॥ भ ॥
