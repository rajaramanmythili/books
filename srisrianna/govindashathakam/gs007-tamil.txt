பீதாம்ப³ர꞉ பத்³மத³லாயதாக்ஷ꞉
சதுர்பு⁴ஜ꞉ ஶங்க²ரதா²ங்க³தா⁴ரீ ।
ஸ தே³வதே³வோ ப⁴க³வான் முகுந்தோ³
விராஜதே(அ)த்யத்³பு⁴த பா³லரூப꞉ ॥

7. வஸந்தா - ஆதி³

அவதீர்ணோ ஜயதி ப⁴க³வான் ॥ அ ॥

ஶ்ராவணக்ருஷ்ணாஷ்டமிஶுப⁴ஸுதி³னே ।
ஶ்ரிதஜனபால꞉ க்ருபயா பு⁴வனே ॥ அ ॥

ஶங்க²சக்ராங்கிதசாருசதுர்பு⁴ஜ꞉ ।
ஸம்ரக்ஷிதநிஜதா³ஸஸமாஜ꞉ ॥ அ ॥

ஸகலஜநாஶ்ரிதபத³கமல꞉ ।
ஶ்ரீவத்ஸாங்கிதவக்ஷ꞉ஸ்த²ல꞉ ॥ அ ॥

வஸுதே³வதே³வகீலோசனானந்த³꞉ ।
வ்ரஜபு⁴வனேஶ்வரவரானந்த³கந்த³꞉ ॥ அ ॥

ப்³ரஹ்மாத்³யகி²லாமரப்ரார்தி²த꞉ ।
ப்ரேமிகப⁴க்தமண்ட³லார்சித꞉ ॥ அ ॥

