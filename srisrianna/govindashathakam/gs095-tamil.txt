அபி சேத்ஸுது³ராசாரோ ப⁴ஜதே மாமனன்யபா⁴க் ।
ஸாது⁴ரேவ ஸ மந்தவ்ய꞉ ஸம்யக்³வ்யஸிதோ ஹி ஸ꞉ ॥

க்ஷிப்ரம் ப⁴வதி த⁴ர்மாத்மா ஶஶ்வச்சா²ந்திம் நிக³ச்ச²தி।
கௌந்தேய ப்ரதிஜானீஹி ந மே ப⁴க்த꞉ ப்ரணஶ்யதி ॥

95. ஹிந்தோ³லம் - ஆதி³

ஸத்யம் ஸத்யம் ஸத்யம் பார்த² ।
ஸத்யப்ரியம் மாம் ப்ரதிஜானீஹி ॥ ஸ ॥

மாமேவ பரம் ஶரணம் ப்ராப்தம் ।
மத்வா மாமகமவாமி ச ப⁴க்தம் ॥ ஸ ॥

பாபாசாரோபி விஶுத்³த்⁴யதி ।
ப்ரபன்னோ மாம் நனு ந ப்ரணஶ்யதி ॥ ஸ ॥

ப³ஹுமந்தவ்யோ ப⁴க்த இத்யேவ ।
ப⁴ணிதம் ஹ்யேவம் ப்ரேமவஶேன ॥ ஸ ॥

