श्लोकम् - कमास्
पीत्वा यत्सकृदेव पुण्यममृतं
श्रीकृष्णलीलाभिधं
मोक्षान्तं सकलं सुखं रसविदां
मृत्पिण्डवद्गर्हितं ।

पीतं व्यासपराशरप्रभृतिभि -
र्यल्लोकपूज्यैर्मुदा
तद्यूयं पिबत प्रशस्तममलं
हे भाग्यवन्तो नराः ॥

५. कमास् - आदि
पिबरे मम रसने सन्ततम् ॥ पि ॥

भागवताख्यं रसमतिमधुरम् ।
भक्तिज्ञानवैराग्याधारम् ॥ पि ॥

निगमकल्पकतरुसञ्जातम् ।
नित्यानन्दानुभवशुभप्रदम् ॥ पि ॥

शुकमुखरसितं परमुच्छिष्टम् ।
सुरगणदुर्लभमत्युत्कृष्टं ॥ पि ॥

प्रोज्झितकैतवधर्मप्रतितं
प्रेमिकभावुकपरिषत्कथितम् ॥ पि ॥

