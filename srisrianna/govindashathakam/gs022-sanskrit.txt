२२. अटाणा - आदि
कोयमन्तर्भवने दधिचोरः ॥ को ॥

मेघश्यामलसुन्दररूपः ।
मन्दं हसति वीक्ष्य मां गोपः ॥ को ॥

हर्तुं दधिनवनीतञ्च पयः ।
गूढस्तिष्ठति तमसि निर्भयः ॥ को ॥

कोयमन्तर्भवने दधिचोरः ॥ को ॥

चञ्चलभ्रमर समलोचन: ।
चपलः पश्यति परितः सुगुणः ॥ को ॥

कोयमन्तर्भवने दधिचोरः ॥ को ॥

मामाह्वयति नवनीतमाहरेति ।
मात्रे मां मा ब्रूहीति वदति ॥ को ॥

कोयमन्तर्भवने दधिचोरः ॥ को ॥

मुकुरे स्वप्रतिबिम्बं वीक्ष्य ।
मुग्धो मातरं भगवानूचे ॥ को ॥

कोयमन्तर्भवने दधिचोरः ॥ को ॥