प्रातः समुत्थाय वयस्यबृन्दै -
र्विमोचयन्तं शबलाः सवत्साः ।
वनाय सन्नद्धमिमं कुमारं
नन्दस्य पत्नी मधुरं चुचुम्ब 

३४.केदारगौलम्‌ - आदि

याहि मुरारे बृन्दारण्यम्‌ ।
पाहि सवत्सं धेनुगणम्‌ ॥या॥

मा कुरु कपटबालकसङ्गम्‌ ।
मा हर धावद्वृषभशृङ्गम्‌ ॥या॥ 

मा व्रज देशे कण्टकव्याप्ते ।
मा कुरु लीलां यमुनावर्त्ते ॥या॥

विटपिच्छायायां विहर ।
विपिने मन्दं मन्दं सञ्चर ॥या॥

एवं प्रेमवचनं माता ।
भावुकमधुरं प्रातर्जगाद ॥या॥
