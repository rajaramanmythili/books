५१. कांभोजी - आदि

विहरति हरिरिह बृन्दावनान्ते ।
अये सखि ॥ वि ॥

सह गोपदारकमण्डलेन सुखम् ।
सञ्चरति किल श्रीवनमाली ॥ वि ॥

चन्दनपरिमलसंयुक्तोयं
पवनो माधवमाश्लिष्यति ।
चम्पकमन्दरादीन्यपि
कुसुमानि च तस्मिन्नभिवर्षति ॥ वि ॥

गावो वत्सयुता हरिचरणं
प्रणयेन रसनया लिहन्ति ।
देव्यो विगलितवस्त्राभरणा:
प्रेमस्तब्धा: भुवि तिष्टन्ति ॥ वि ॥

नद्यो माधवमागतमद्य
तरङ्गकरैरनुस्नापयन्ति ।
अम्बुदनिकरः कुसुमं वर्षन्
आतपत्रमपि करोति ॥ वि ॥

