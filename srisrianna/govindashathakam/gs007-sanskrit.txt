पीताम्बरः पद्मदलायताक्षः
चतुर्भुजः शङ्खरथाङ्गधारी ।
स देवदेवो भगवान् मुकुन्दो
विराजतेऽत्यद्भुत बालरूपः ॥

७. वसन्ता - आदि
अवतीर्णो जयति भगवान् ॥ अ ॥

श्रावणकृष्णाष्टमिशुभसुदिने ।
श्रितजनपालः कृपया भुवने ॥ अ ॥

शङ्खचक्राङ्कितचारुचतुर्भुजः ।
संरक्षितनिजदाससमाजः ॥ अ ॥

सकलजनाश्रितपदकमलः ।
श्रीवत्साङ्कितवक्षःस्थलः ॥ अ ॥
वसुदेवदेवकीलोचनानन्दः ।
व्रजभुवनेश्वरवरानन्दकन्दः ॥ अ ॥

ब्रह्माद्यखिलामरप्रार्थितः ।
प्रेमिकभक्तमण्डलार्चितः ॥ अ ॥
