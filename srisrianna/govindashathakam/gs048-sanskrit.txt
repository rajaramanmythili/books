क्वचिद् वनाशाय मनोदधद् व्रजात्
प्रातः समुत्थाय वयस्यवत्सपान् ।
प्रबोधयन् श्रृङ्गरवेण चारुणा
विनिर्गतो वत्सपुरःसरो हरिः ॥

४८. भूपालम्‌ - आदि
उषसि प्राप्ते गोकुलबालैः
सहितो मातरमभिवाद्य ।
विमुच्य पयस्विनीर्वत्सै: साकं
वादयन्‌ मुरलीमनुगत्य ॥ क्री ॥
क्रीडति बृन्दारण्ये भगवान्‌ ॥ क्री ॥
गोपकुमारा गोपीनाथं
कोमलपल्लवपुष्पादिभिः ।
अलङ्कृत्य तदात्यन्तं हर्षात्‌
नृत्यन्ति च गैरिकधातुभिः ॥ क्री ॥
क्रीडति बृन्दारण्ये भगवान्‌ ॥ क्री ॥
ब्रह्माद्यमरदुर्लभप्रेमिक -
चरणच्छायामाश्रित्य तदा ।
वृन्दावनवरकुञ्जगृहेषु
विहरन्ति मुदा गोपसुताः ॥ क्री ॥
क्रीडति बृन्दारण्ये भगवान्‌ ॥ क्री ॥