शिञ्जन्नूपुरशोभिपादकमलां मन्दस्मितोद्यन्मुखीं
कञ्जाक्षी कुचभारभीरुविलसन्मध्यां क्वणत्कङ्कणाम् ।
शम्भ्वद्यैः परिसेवितां सुवसनां जाम्बूनदालङ्कृतां
अम्बां तां प्रणतोस्मि कृष्णरमणीं लम्बालकां रुक्मिणीम्॥

९९. खरहरप्रिया आदि
रुक्मिणीदेवीं ध्यायामि दिव्य -
रुक्मविभूषणां ध्यायामि ॥ रु ॥

निक्वणन्नूपुरपदपद्माम् ।
तिग्मांशुसमकुण्डलयुग्माम् ॥ रु ॥

भीष्मकराजनन्दिनीं भव्य-
भावुकप्रेमिकस्वामिनीम् ।
पीनकुचशोभिदामिनीं प्रिय-
भक्तकोलाहलकामिनीम् ॥ रु ॥

