आचार्यवचनात्सर्वमकरोद्यदुनन्दनः ।
वाचामगोचरात्मापि वासुदेवः स्वमायया ॥

द्वारकानगरीमध्ये सहस्रस्तम्भमण्टपे ।
रत्नसिह्मासनारूढं सकलत्रं जगुः सुराः॥

८५. श्रीरागः - आदि
शोभनं रुक्मिणीमाधवयोः ॥ शो ॥

शोभनमणिमयतोरणकदली-
पूगालङ्कृतमङ्गलदेशे ॥ शो ॥

गर्गप्रमुखमुनिवरमण्डल -
कीर्तितनानाश्रुतिनिर्घोषे ॥ शो ॥

गन्धर्वामरकिन्नरचारण-
नरनारीगणसन्तोषे ॥ शो ॥

शुभवचनालङ्कृतमुखबन्धु -
सुहृज्जनमण्डलप्रहर्षे ॥ शो ॥

उद्धवाक्रूरप्रमुखप्रेमिक-
प्रेमाश्रुकलास्निग्धप्रदेशे ॥ शो ॥