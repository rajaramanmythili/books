९ भूपालं - आदि

गोकुलमासीत्परमानन्दं ।
गोप्यो नृत्यन्ति सानन्दं ॥ गो ॥

मन्दस्मितमुखकमलं बालं
नन्दकुमारमवलोक्य ।
सन्ततमेता वल्लववनिता
चुम्बन्ति मुदा कमलमुख्य: ॥ गो ॥

मद्दलवीणावेणुप्रमुख
नानावाद्यकृतनादे ।
नृत्यन्तो भुवि विलुठन्ति तदा
गोपकुमारा गोष्टपदे ॥ गो ॥

बालकजननानन्दोन्मत्त:
नन्दोपि तदा दीनजनेभ्यः ।
धेनुर्दक्षिणा धनधान्यानि
प्रददौ सविनयं द्विजपुङ्गवेभ्यः ॥ गो ॥

दधिघृतक्षीरनवनीतनीर-
हरिद्राचूर्णतैलादिभिः ।
सिञ्चन्तो व्रजवनिताभिस्तदा
प्रेमविमुग्धा नृत्यन्ति ताभिः ॥ गो ॥

