श्लोकम् - प्याकट
अभ्रः श्यामः
पिङ्गजटाबद्धकलापः
प्रांशुर्दण्डी
कृष्णमृगत्वक्परिधानः ।

साक्षाल्लोकान्‌
पावयमानः कविमुख्य:
पाराशर्यः
पर्वसुरूपं विवृणोतु ॥

३. प्याकट - आदि
भजरे व्यासदेवं हे मानस ॥ भ ॥

पाराशर्यं परमाचार्यम्‌ ।
परमार्थप्रदं मुनिवर्यम्‌ ॥ भ ॥

सकलागमरससारज्ञम्‌ ।
सरसगुणालयं सर्वज्ञम्‌ ॥ भ ॥

भजरे व्यासदेवं हे मानस ॥ भ ॥

प्रेमरसाब्धौ विहरन्तम्‌ ।
ब्रह्मज्ञाने विरमन्तम्‌ ॥ भ ॥

भजरे व्यासदेवं हे मानस ॥ भ ॥
