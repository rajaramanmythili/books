यस्या भाग्यस्यलेशञ्च 
नान्या लब्धुमिहार्हति 
तामेव कृष्णजननीं 
यशोदां प्रणमाम्यहम् 


३२.तोडि - आदि

अम्ब यशोदे त्वां प्रणमामि 

भाग्यवती त्वं त्रिजगन्माता 
भगवान्‌ प्रवदति त्वामिति माता

यत्पदपद्मरजो मुनिवर्यै :
जन्मभिरपि बहुभिश्चालभ्यम्‌ 
तं किल तव चरणाम्बुजयुग्मे
पतितं श्लिश्यसि भगवन्तम्‌

यत्करकमलं भवपतितानां
अवलग्बनमिति श्रुति गदितम्‌ 
तं निजबालकमुपलभ्य त्वं
दधिनवनीतं प्रददासि करे 

यन्मुखकमलं सिन्धुसुतायाः
प्रेमसुखप्रदचुम्बनरसितम्‌ 
तं हरिमेनं वात्सल्येन 
चुम्बसि गाढऺ परिरभ्य
