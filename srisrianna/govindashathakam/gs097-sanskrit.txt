निरपेक्षं मुनिं शान्तं निर्वैरं समदर्शनम् ।
अनुव्रजाम्यहं नित्यं पूयेयेत्यङ्घ्रिरेणुभिः ॥

९७. कमास् - आदि
चरणरजो दैवतं मम उद्धव ॥ च ॥

चरणरजःकणपावितभुवनानाम् ।
मरणसमयेपि प्रसन्नवदनानाम् ॥ च ॥

कामादिषड्रिपुविनाशकराणाम् ।
नामपरायणबहुधीराणाम् ॥ च ॥

चरणरजो दैवतं मम उद्धव ॥ च ॥

पुलकितपुण्यसर्वाङ्गानाम् ।
बाष्पकलाङ्कितनयनयुगानाम् ॥ च ॥

चरणरजो दैवतं मम उद्धव ॥ च ॥

गद्गदरुद्धशुभकण्ठानाम् ।
गलितप्रेमरसोत्कण्ठानाम् ॥ च ॥

चरणरजो दैवतं मम उद्धव ॥ च ॥