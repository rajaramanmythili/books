அமூன்யத⁴ன்யானி தி³னாந்தராணி
ஹரே த்வதா³லோகனமந்தரேண ।
அநாத²ப³ந்தோ⁴ கருணைகஸிந்தோ⁴
ஹா ஹந்த ஹா ஹந்த கத²ம் நயாமி ॥

72. புந்நாக³வராலீ - ஆதி³

வீக்ஷேனு கதா³ வ்ரஜராஜபா³லம் ॥ வீ ॥

ரக்ஷிதபு⁴வனம் ரமணீயவத³னம் ।
ரஸிகம் வ்ரஜவனிதாரமணம் ॥ வீ ॥

யது³குலதிலகம் யஶோதா³பா³லம் ।
யமுனாதீரவிஹரணலோலம் ॥ வீ ॥

ப³ர்ஹவிபூ⁴ஷிதகனககிரீடம் ।
ப்³ரஹ்மாதி³கஸுரமோஹனக்ரீட³ம் ॥ வீ ॥

வம்ஶீகா³னவிலோலம் கிஶோரம் ।
வல்கி³தவீக்ஷணம் சித்தசோரம் ॥ வீ ॥

ப⁴க்தஜனார்சிதபத³கமலம் ।
ப⁴வ்யப்ரேமிகஹ்ருத³யவிலோலம் ॥ வீ ॥

