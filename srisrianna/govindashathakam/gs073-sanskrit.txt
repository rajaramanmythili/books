हे देव हे दयित
हे जगदेकबन्धो
हे कृष्ण हे चपल
हे करुणैकसिन्धो ।
हे नाथ हे रमण
हे नयनाभिराम
हा हा कदा नु भवितासि
पदं दृशोर्मे ॥

७३. आहिरी - आदि

वीक्षेहं कदा गोपालबालम् ॥ वी ॥

वीक्षणमोहितवल्लववनिता-
पल्लवकरबहुलालितचरणम् ।
रक्षितगोकुलं गोवर्धनधर-
मीशं कौस्तुभकनकाभरणम् ॥ वी ॥

बहुविधवर्णालङ्कृतबर्ह-
विभूषितकुटिलश्यामळकेशम् ।
बन्धूकारुणमृदुतरसुन्दर-
मधुराधरकृतमृदुहासम् ॥ वी ॥

धेनुवराङ्गविन्यस्त कराग्रं
सुखवरसुन्दरत्रिभङ्गिशरीरम् ।
दिव्यसुन्दरवदनमनोहरं
प्रेमनिरीक्षणहृतभवभारम् ॥ वी ॥

