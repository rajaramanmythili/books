हैयङ्गवीनं दधिदुग्धयुक्तं
भक्ष्यञ्च नाहं भवने हरामि ।
मिथ्या वदन्त्येवमिमे जनाश्च
मामंब पश्येति जगाद कृष्णः

२७. सारङ्गा - आदि
अम्ब यशोदे मा कुरु कोपम्‌ ॥ अ ॥

नाहं दधिनवनीतचोरः ।
नन्वहं मातस्तव सुकुमारः ॥ अ ॥

गोपिकाः सर्वा मिथ्या वदन्ति ।
गेहे नः किल भक्ष्याणि सन्ति ॥ अ ॥

दत्तं भवत्या भक्ष्यं त्यक्त्वा ।
दुग्धं नाहरमितरगृहं गत्वा ॥ अ ॥

गोपालेन कथितं वचनम्‌ ।
कोकिलमञ्जुलप्रेमसुरचनम्‌ ॥ अ ॥

