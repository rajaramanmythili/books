कालाम्भोधरसुन्दरं कटिलसत्सौवर्णसूत्राम्बरं
नानारत्नविभूषणं विधुमुखं वेत्रं दधानं करे ।
व्यत्यस्तारुणपादपद्मविरुवन्मञ्जीरकं सुन्दरं 
बृन्दारण्यविहारिणं व्रजवधूसंमोहनं संस्तुमः ॥

३८.सारङ्गा - आदि

भजरे मानस नन्दकिशोरम्‌ ॥भ॥

कम्पितकुण्डलभासितगण्डम्‌ ।
कौस्तुभमण्डितकम्बुकण्ठम्‌ ॥भ॥

कोमलचञ्चलगुञ्जामालम्‌ ।
काञ्चीविलसितमृदुकटिमूलम्‌ ॥भ॥

दधिनवनीतक्षीरसुरसिकम्‌ ।
दयया पालितप्रेमिकपूगम्‌ ॥भ॥
