वज्राङ्कुशाम्बुजरथाङ्गयवादिरेखा
लङ्कारमाधवपदांबुजयुग्मचिन्हम् । 
पुण्यं रजो मुनिगणानुगतञ्च यत्र 
तत्रैव नन्द भवने मम चित्त मस्तु ॥

३३.कल्याणि - आदि

आनन्दः सः नन्दगृहे ।
विहरति सरसमलिन्दे ॥आ॥

आनन्दो यो निगमारण्ये
प्रथितो नृत्यति शुभवचनैः
आनन्दो यो मौनिहृदब्जे
निवसति ज्योतिर्मयो बहुधा ॥आ॥

आनन्दो यो मुमुक्षुजनानां 
परमपदे ब्रह्मेति विभाति 
आनन्दो यो जिज्ञासूनां
ज्ञानं निर्मलहृदये भाति ॥आ॥

आनन्दो यः कोसलराज्ये
विहरति बाणधनुर्धारी 
आनन्दो यः प्रेमिकहदये
श्यामळसुन्दररूपो भाति ॥आ॥
