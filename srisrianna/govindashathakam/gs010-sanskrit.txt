श्लोकम् - नीलाम्बरी
दिगम्बरं श्यामलकोमलाङ्गं
नीलालकं नीरजलोचनं तम् ।
गोपात्मजं घोषकुटीरलोलं
गोविन्दमान्दोलगतं भजामि

१०. नीलाम्बरी - त्रिपुट
स्मरामि सन्ततं बालमुकुन्दम् ॥ स्म ॥

किङ्किणिभूषितकटिमूलम् ।
कङ्कणरञ्जितकरकमलम् ॥ स्म ॥

कर्णलम्बितकनककुण्डलम् ।
कण्ठसज्जितकुटिलकुन्तलम् ॥

वनजमुखं चारुचञ्चलनयनम् ।
व्याघ्रनखयुतमौक्तिकाभरणम् ॥

ब्रह्मादिकसुरपूजितचरितम् ।
प्रेमिकहृदयान्दोलनमिलितम् ॥

