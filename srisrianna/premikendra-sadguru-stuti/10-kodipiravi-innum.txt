10.தோடி - ஆதி
கோடிப்பிறவி இன்னும் பெறுவேன் ப்ரேமிக
குருதேவன் கழலிணை கனவிலும் மறவாத

நாடி எந்தன் முன்னை தானே வலிய வந்து
தேடிக் கிடைக்காத திருவடிமலர் தந்து
பாடும் அடியவரொடென்னையும் கூடவைத்த
ஈடில்லா கருணையை எண்ணி எண்ணி உருக (கோடி)

நித்தம் நித்தம் வேணாநதியில் நீராடி
பக்த கோலாஹலன் ஸந்நிதியை நாடி
சித்தம் அழகிய அன்பரொடும் கூடி
உத்தமன் ஸத்குருவின் திருவடி மலர் சூடி (கோடி)
