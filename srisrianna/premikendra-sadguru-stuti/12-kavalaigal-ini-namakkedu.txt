காபி - ஆதி

கவலைகள் இனி நமக்கேது
கருணைக் கடலாம் அண்ணா துணையுள்ள போது (க)

அனுபல்லவி

அஶுபங்கள் ஏதும் நம் அருகில் வராது
அண்ணா நமக்கே துணை ஆகியபோது (க)

சரணம் - 1

அருள் வடிவாம் அவர் அன்பின் எல்லை
ஶரணமென்றோரைக் கை விடுவதுமில்லை
அவரருளின்றி நம் செயலேதுமில்லை
அடி பணிவோம் எனில் அகலும் நம் தொல்லை (க)

சரணம் - 2

மனம் குளிரும் அவர் மங்கள நாமம்
செவி குளிரும் பஜனாம்ருதகானம்
கருத்தினில் உறைத்திடும் கமலபொற்பாதம்
கிடைத்தபின் நமக்கினி வேறென்ன வேண்டும் (க)