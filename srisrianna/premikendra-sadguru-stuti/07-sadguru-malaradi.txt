7.கல்யாணி - ஆதி

பல்லவி

ஸத்குரு மலரடி தரிசித்த ஸுதினமே
தரணியில் என் வாழ்வில் சுபதினமே!

அனுபல்லவி:
பதவி பணம் புகழில் மதங்கொண்ட உலகினை
உதறி எறிந்து உற்ற கதியிதுவெனநாடி (ஸத்)

சரணம்-1:
க்ஷேத்திரங்கள் சென்று மூர்த்திகள் கண்டறியேன்
தீர்த்தங்களாடி நல்ல ஜபதபம் செய்தறியேன்
சாத்திரங்கள் விதித்த தர்ம நெறியறியேன்
காத்திடத் தோன்றிய கதியிதுவெனநாடி (ஸத்)
சரணம்-2:
கதிரவனும் மதியும் கதிமாறினாலென்ன
கடலலை புரண்டதன் கரை மீறினாலென்ன
அஞ்சேலென்றருளிடும் தஞ்ச மலர்ப்பதம்
நெஞ்சகத்தினின்றும் நீங்காமல் நிறைந்திட (ஸத்)
