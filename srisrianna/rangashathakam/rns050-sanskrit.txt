५०. खमास् - आदि

मामकं मानसं त्वयि लीनं -माधव ॥ मा ॥

श्यामळकोमळमङ्गळमूर्ते ।
सरसगुणालय महितकीर्ते ॥ मा ॥

अङ्कोलवृक्षे बीजमिव
अयस्यकान्तोफले सूचिकेव ।
अच्युत सागरे सिन्धुरिव
आश्रितवत्सल देवदेव ॥ मा ॥

प्रदीप्ते दीपे शलभ इव
पद्मे प्रफुल्ले भ्रमर इव ।
परस्मिन् ब्रह्मणि मुक्तजना इव
परिमलरङ्गनायक देव ॥ मा ॥

पुरुषश्रेष्ठे योषिदिव
भूरुहे सुस्थिरे लतिकेव ।
प्रेमिके पितरि बालका इव
पुरुषोत्तम हरे वासुदेव ॥ मा ॥
