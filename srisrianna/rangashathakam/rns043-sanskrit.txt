४३. सारङ्गा - आदि

किं मयि करुणां करोषि ।
किमर्थं मां परिपालयसि रङ्ग ॥ किं ॥

कावेरीतटकाननमातङ्ग ।
कामितफलद कस्तूरिरङ्ग ॥ किं ॥

कायाधव इव भक्तो नाहं
गाङ्गेय इव जितकामो नाहम् ।
गान्दिनेय इव मुग्धो नाहं
कौन्तेय इव सखा नाहम् ॥ किं ॥

रुक्माङ्गद इव व्रतनिष्ठो नाहं
रुक्मिणीव दृढनिष्ठो नाहम् ।
रौहिणेय इव भ्राता नाहं
राधेय इव दाता नाहम् ॥ किं ॥

रजनीचर इव प्रपन्नो नाहं
व्रजवनितेव प्रेमिको नाहम् ।
गजराज इव क्रन्दको नाहं
कञ्जजभव इव गायको नाहम् ॥ किं ॥
