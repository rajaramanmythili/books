ஶ்ரீராதாரஸஸுதாநிதி:
த்யான ஶ்லோக:

லஸத்வதன பங்கஜ: கனக கூட தேஹத்யுதி: 
ப்ரஶஸ்த ஸுக ஸம்பதாம் நிதிரபூர்வ மானப்ரத: । 
ஸ க்ருஷ்ண வ்ருஷபானுஜா சரண மாதுரீ சசுர: 
ஸதா மதுர வாக்படுர்ஜயதி ஸாது வையாஸகி: ॥

யஸ்யா: கதாபி வஸனாஞ்சலகேலனோத்த- 
தன்யாதிதன்யபவனேன க்ருதார்தமானீ । 
யோகீந்த்ரதுர்கமகதிர்மதுஸூதனோ(அ)பி
தஸ்யா நமோ(அ)ஸ்து வ்ருஷபானுபுவோ திஶே(அ)பி ॥1॥ 

ப்ரஹ்மேஶ்வராதிஸுதுரூஹபதாரவிந்த-
ஶ்ரீமத்பராகபரமாத்புதவைபவாயா:। 
ஸர்வார்தஸாரரஸவர்ஷிக்ருபார்த்ரத்ருஷ்டே-
ஸ்தஸ்யா நமோ(அ)ஸ்து வ்ருஷபானுபுவோ மஹினே ॥2॥

யோ ப்ரஹ்மருத்ரஶுகநாரதபீஷ்மமுக்யை- 
ராலக்ஷிதோ ந ஸஹஸா புருஷஸ்ய தஸ்ய । 
ஸத்யோவஶீகரணசூர்ணமனந்தஶக்திம் 
ஶ்ரீராதிகாசரணரேணுமஹம் ஸ்மராமி ॥3॥

ஆதாய மூர்த்தனி யதாபுருதாரகோப்ய: 
காம்யம் பதம் ப்ரியகுணைரபி பிஞ்சமௌலே: । 
பாவோத்ஸவேன பஜதாம் ரஸகாமதேனும் 
தம் ராதிகாசரணரேணுமனுஸ்மராமி ॥4॥ 

திவ்யப்ரமோதரஸஸாரநிஜாங்கஸங்க- 
பீயூஷவீசினிசயைரபிஷேசயந்தீ । 
கந்தர்பகோடிஶரமூச்சிதனந்தஸூனு-
ஸஞ்ஜீவனீ ஜயதி காபி நிகுஞ்ஜதேவீ ॥5॥

தன்ன: ப்ரதிக்ஷணசமத்க்ருத- சாருலீலா- 
லாவண்யமோஹன-மஹாமதுராங்கபங்கி ।
ராதானனம் ஹி மதுராங்ககலாநிதான- 
மாவிர்பவிஷ்யதி கதா ரஸஸிந்துஸாரம் ॥6॥

யத்கிங்கரீஷு பஹுஶ: கலு காகுவாணீ 
நித்யம் பரஸ்ய புருஷஸ்ய ஶிகண்டமௌலே: । 
தஸ்யா: கதா ரஸநிதேர்வ்ருஷபானுஜாயா- 
ஸ்தத்கேலிகுஞ்ஜபவனாங்கணமார்ஜனீ ஸ்யாம் ॥7॥
  
ப்ருந்தானி ஸர்வமஹதாமபஹாய தூராத் 
ப்ருந்தாடவீமனுஸர ப்ரணயேன சேத: । 
ஸத்தாரணீக்ருதஸுபாவஸுதாரஸௌகம்
ராதாபிதானமிஹ திவ்யநிதாநமஸ்தி ॥8॥ 

கேனாபி நாகரவரேண பதே நிபத்ய 
ஸம்ப்ரார்திதைகபரிரம்பரஸோத்ஸவாயா:। 
ஸப்ரூவிபங்கமதிரங்கநிதே: கதா தே
ஶ்ரீராதிகே நஹி நஹீதி கிர: ஶ்ருணோமி ॥9॥

யத்பாதபத்மநகசந்த்ரமணிச்சடாயா
விஸ்பூர்ஜிதம் கிமபி கோபவதூஷ்வதர்ஶி । 
பூர்ணானுராகரஸஸாகரஸாரமூர்தி:
ஸா ராதிகா மயி கதாபி க்ருபாம் கரோது ॥10॥

உஜ்ஜ்ரும்பமாணரஸவாரிநிதேஸ்தரங்கை- 
ரங்கைரிவ ப்ரணயலோலவிலோசனாயா:। 
தஸ்யா: கதா நு பவிதா மயி புண்யத்ருஷ்டி- 
ப்ருந்தாடவீனவநிகுஞ்ஜக்ருஹாதிதேவ்யா: ॥11॥
  
ப்ருந்தாவனேஶ்வரி தவைவ பதாரவிந்தம் 
ப்ரேமாம்ருதைகமகரந்தரஸௌகபூர்ணம் । 
ஹ்ருத்யர்பிதம் மதுபதே: ஸ்மரதாபமுக்ரம் 
நிர்வாபயத்பரமஶீதலமாஶ்ரயாமி ॥12॥

ராதாகராவசித பல்லவவல்லரீகே 
ராதாபதாங்கவிலஸன்மதுரஸ்தலீகே । 
ராதாயஶோமுகரமத்தககாவலீகே
ராதாவிஹாரவிபினே ரமதாம் மனோ மே ॥13॥

க்ருஷ்ணாம்ருதம் சல விகாடுமிதீரிதாஹம் 
தாவத்ஸஹஸ்வ ரஜனீ ஸகி யாவதேதி । 
இத்தம் விஹஸ்ய வ்ருஷபானுஸுதே ஹ லப்ஸ்யே 
மானம் கதா ரஸதகேலிகதம்பஜாதம் ॥14॥ 

பாதாங்குலீநிஹிதத்ருஷ்டிமபத்ரபிஷ்ணும்
தூராதுதீக்ஷ்ய ரஸிகேந்த்ரமுகேந்துபிம்பம் । 
வீக்ஷே சலத்பதகதிம் சரிதாபிராமாம் 
ஜங்காரநூபுரவதீம் பத கர்ஹி ராதாம் ॥15॥

உஜ்ஜாகரம் ரஸிகநாகரஸங்கரங்கை:
குஞ்ஜோதரே க்ருதவதீ நு முதா ரஜன்யாம் । 
ஸுஸ்னாபிதா ஹி மதுனைவ ஸுபோஜிதா த்வம்
ராதே கதா ஸ்வபிஷி மத்கரலாலிதாங்க்ரி: ॥16॥ 

வைதக்த்யஸிந்துரனுராகரஸைகஸிந்து- 
ர்வாத்ஸல்யஸிந்துரதிஸாந்த்ரக்ருபைகஸிந்து: । 
லாவண்யஸிந்துரம்ருதச்சவிரூபஸிந்து:
ஶ்ரீராதிகா ஸ்புரது மே ஹ்ருதி கேலிஸிந்து: ॥17॥

த்ருஷ்ட்வைவ சந்த்ரகமதீவ சமத்க்ருதாங்கீ
வேணுத்வனிம் க்வச நிஶம்ய ச விஹ்வலாங்கீ । 
ஸா ஶ்யாமஸுந்தரகுணைரனுகீயமானை:
ப்ரீதா பரிஷ்வஜது மாம் வ்ருஷபானுபுத்ரீ ॥18॥

ஶ்ரீராதிகே ஸுரதரங்கிநிதம்பபாகே 
காஞ்சீகலாபகலஹம்ஸகலானுலாபை: । 
மஞ்ஜீரஶிஞ்ஜிதமதுவ்ரதகுஞ்ஜிதாங்க்ரி-
பங்கேருஹை: ஶிஶிரய ஸ்வரஸச்சடாபி: ॥19॥

ஶ்ரீராதிகே ஸுரதரங்கிணி திவ்யகேலி- 
கல்லோலமாலினி லஸத்வதனாரவிந்தே । 
ஶ்யாமாம்ருதாம்புநிதிஸங்கமதீவ்ரவேகி-
ந்யாவர்தநாபிருசிரே மம ஶம் நிதேஹி ॥20॥

ஸத்ப்ரேமஸிந்துமகரந்தரஸௌகதாரா- 
ஸாரானஜஸ்ரமபித: ஸ்ரவதாஶ்ரிதேஷு । 
ஶ்ரீராதிகே தவகதா சரணாரவிந்தம் 
கோவிந்தஜீவனதனம் ஶிரஸா வஹாமி ॥21॥

ஸங்கேதகுஞ்ஜமனுகுஞ்ஜரமந்தகாமினி - 
ந்யாதாய திவ்யம்ருதுசந்தனகந்தமால்யம் । 
த்வாம் காமகேலிரபஸேன கதா சலந்தீம் 
ராதே(அ)னுயாமி பதவீமுபதர்ஶயந்தீ ॥ 22 ॥

கத்வா கலிந்ததனயாவிஜனாவதார- 
முத்வர்த்தயந்த்யம்ருதமங்கமனங்கஜீவம் ।
ஶ்ரீராதிகே தவ கதா நவநாகரேந்த்ரம்
பஶ்யாமி மக்னநயனம் ஸ்திதமுச்சனீபே ॥23॥
 
ஸத்ப்ரேமராஶிஸரஸோ விகஸத்ஸரோஜம் 
ஸ்வானந்தஸீதுரஸஸிந்துவிவர்த்தனேந்தும் । 
தச்ச்ரீமுகம் குடிலகுந்தலப்ருங்கஜுஷ்டம்
ஶ்ரீராதிகே தவ கதானு விலோகயிஷ்யே ॥24॥

லாவண்யஸாரரஸஸாரஸுகைகஸாரே 
காருண்யஸாரமதுரச்சவிரூபஸாரே । 
வைதக்த்யஸாரரதிகேலிவிலாஸஸாரே
ராதாபிதே மம மனோ(அ)கிலஸாரஸாரே ॥25॥

சிந்தாமணி: ப்ரணமதாம் வ்ரஜநாகரீணாம் 
சூடாமணி: குலமணிர்வ்ருஷபானுநாம்ன:। 
ஸா ஶ்யாமகாமவரஶாந்திமணிர்நிகுஞ்ஜ- 
பூஷாமணிர்ஹ்ருதயஸம்புடஸன்மணிர்ன: ॥26॥

மஞ்ஜுஸ்வபாவமதிகல்பலதாநிகுஞ்ஜம் 
வ்யஞ்ஜந்தமத்புதக்ருபாரஸபுஞ்ஜமேவ । 
ப்ரேமாம்ருதாம்புதிமகாதமபாதமேதம்
ராதாபிதம் த்ருதமுபாஶ்ரய ஸாது சேத: ॥27॥

ஶ்ரீராதிகாம் நிஜவிடேன ஸஹாலபந்தீம் 
ஶோணாதரப்ரஸ்ருமரச்சவிமஞ்ஜரீகாம் । 
ஸிந்தூரஸம்வலிதமௌக்திகபங்க்திஶோபாம்
யோ பாவயேத்தஶனகுந்தவதீம் ஸ தன்ய: ॥28॥

பீதாருணச்சவிமனந்தடில்லதாபாம் 
ப்ரௌடானுராகமதவிஹ்வலசாருமூர்திம் । 
ப்ரேமாஸ்பதாம் வ்ரஜமஹீபதிதன்மஹிஷ்யோ- 
கோவிந்தவன் மனஸி தாம் நிததாமி ராதாம் ॥29॥ 

நிர்மாய சாரு முகுடம் நவசந்த்ரகேண 
குஞ்ஜாபிராரசிதஹாரமுபாஹரந்தீ ।
ப்ருந்தாடவீனவநிகுஞ்ஜக்ருஹாதிதேவ்யா:
ஶ்ரீராதிகே தவ கதா பவிதாஸ்மி தாஸீ ॥30॥

ஸங்கேதகுஞ்ஜமனுபல்லவமாஸ்தரீதும்
தத்தத்ப்ரஸாதமபித: கலு ஸம்வரீதும் । 
த்வாம் ஶ்யாமசந்த்ரமபிஸாரயிதும் த்ருதாஶே 
ஶ்ரீராதிகே மயி விதேஹி க்ருபாகடாக்ஷம் ॥31॥

தூராதபாஸ்ய ஸ்வஜனான் ஸுகமர்தகோடிம் 
ஸர்வேஷு ஸாதனவரேஷு சிரம் நிராஶ: । 
வர்ஷந்தமேவ ஸஹஜாத்புதஸௌக்யதாராம் 
ஶ்ரீராதிகாசரணரேணுமஹம் ஸ்மராமி ॥32॥

ப்ருந்தாடவீப்ரகடமன்மதகோடிமூர்தே: 
கஸ்யாபி கோகுலகிஶோரநிஶாகரஸ்ய । 
ஸர்வஸ்வஸம்புடமிவ ஸ்தனஶாதகும்ப
கும்பத்வயம் ஸ்மர மனோ வ்ருஷபானுபுத்ர்யா: ॥33॥

ஸாந்த்ரானுராகரஸஸாரஸர:ஸரோஜம்
கிம் வா த்விதா முகுலிதம் முகசந்த்ரபாஸா । 
தந்நூதனஸ்தனயுகம் வ்ருஷபானுஜாயா: 
ஸ்வானந்தஸீதுமகரந்தகனம் ஸ்மராமி ॥34॥

க்ரீடாஸர: கனகபங்கஜகுட்மலாய 
ஸ்வானந்தபூர்ணரஸகல்பதரோ: பலாய । 
தஸ்மை நமோ புவநமோஹநமோஹனாய
ஶ்ரீராதிகே தவ நவஸ்தனமண்டலாய ॥35॥

பத்ராவலீம் ரசயிதும் குசயோ: கபோலே
பத்தும் விசித்ரகபரீம் நவமல்லிகாபி: । 
அங்கம் ச பூஷயிதுமாபரணைர்த்ருதாஶே
ஶ்ரீராதிகே மயி விதேஹி க்ருபாவலோகம் ॥36॥

ஶ்யாமேதி ஸுந்தரவரேதி மனோஹரேதி 
கந்தர்பகோடிலலிதேதி ஸுநாகரேதி । 
ஸோத்கண்டமஹ்னி க்ருணதீ முஹுராகுலாக்ஷீ
ஸா ராதிகா மயி கதா நு பவேத் ப்ரஸன்னா ॥37॥

வேணு: கராந்நிபதித: ஸ்கலிதம் ஶிகண்டம் 
ப்ரஷ்டம் ச பீதவஸனம் வ்ரஜராஜஸூனோ: । 
யஸ்யா: கடாக்ஷஶரபாதவிமூச்சிதஸ்ய
தாம் ராதிகாம் பரிசராமிகதாரஸேன ॥38॥

தஸ்யா அபாரரஸஸாரவிலாஸமூர்தே- 
ரானந்தகந்தபரமாத்புதஸௌக்யலக்ஷ்ம்யா: । 
ப்ரஹ்மாதிதுர்கமகதேர்வ்ருஷபானுஜாயா:
கைங்கர்யமேவ மம ஜன்மனி ஜன்மனி ஸ்யாத் ॥39॥

பூர்ணானுராகரஸமூர்தி தடில்லதாப
ஜ்யோதி: பரம் பகவதோ ரதிமத்ரஹஸ்யம் । 
யத்ப்ராதுரஸ்தி க்ருபயா வ்ருஷபானுகேஹே
ஸ்யாத் கிங்கரீபவிதுமேவ மமாபிலாஷ:॥40॥

ப்ரேமோல்லஸத்ரஸவிலாஸவிகாஸகந்தம் 
கோவிந்தலோசனவித்ருப்தசகோரபேயம் । 
ஸிஞ்சந்தமத்புதரஸாம்ருதசந்த்ரிகௌகை:
ஶ்ரீராதிகாவதனசந்த்ரமஹம் ஸ்மராமி ॥41॥

ஸங்கேத குஞ்ஜநிலயே ம்ருதுபல்லவேன
க்ல்ருப்தே கதாபி நவஸங்கபயத்ரபாட்யாம் । 
அத்யாக்ரஹேண கரவாரிருஹே க்ருஹீத்வா
நேஷ்யே விடேந்த்ரஶயனே வ்ருஷபானுபுத்ரீம் ॥42॥

ஸத்கந்தமால்யனவசந்த்ரலவங்கஸங்க- 
தாம்பூலஸம்புடமதீஶ்வரி மாம் வஹந்தீம் । 
ஶ்யாமம் தமுன்மாதரஸாதபிஸம்ஸரந்தீம் 
ஶ்ரீராதிகே கருணயானுசரீம் விதேஹி ॥ 43 ॥

ஶ்ரீராதிகே தவ நவோத்கமசாருவ்ருத்த- 
வக்ஷோஜமேவ முகுலத்வயலோபனீயம் । 
ஶ்ரோணீம் ததத்ரஸகுணைருபசீயமானம்
கைஶோரகம் ஜயதி மோஹனசித்தசோரம் ॥44॥

ஸல்லாபமுச்சலதனங்கதரங்கமாலா-
ஸங்க்ஷோபிதேன வபுஷா வ்ரஜநாகரேண । 
ப்ரத்யக்ஷரம் க்ஷரதபாரரஸாம்ருதாப்தி
ஶ்ரீராதிகே தவ கதானுஶ்ருணோம்யதூராத் ॥ 45 ॥

அங்கஸ்திதே(அ)பி தயிதே கிமபி ப்ரலாபம்
ஹா மோஹனேதி மதுரம் விததத்யகஸ்மாத் । 
ஶ்யாமானுராகமதவிஹ்வலமோஹனாங்கீ 
ஶ்யாமாமணிர்ஜயதி காபி நிகுஞ்ஜஸீனி ॥46॥

குஞ்ஜாந்தரே கிமபி ஜாதரஸோத்ஸவாயா: 
ஶ்ருத்வா ததாலபிதஶிஞ்ஜிதமிஶ்ரிதானி । 
ஶ்ரீராதிகே தவ ரஹ: பரிசாரிகாஹம்
த்வாரஸ்திதா ரஸஹ்ருதே பதிதா கதா ஸ்யாம் ॥47॥

வீணாம் கரே மதுமதீம் மதுரஸ்வராம் தா- 
மாதாய நாகரஶிரோமணிபாவலீலாம் । 
காயந்த்யஹோ தினமபாரமிவாஶ்ருவர்ஷே
ர்து:கான்னயந்த்யஹஹ ஸா ஹ்ருதி மே(அ)ஸ்து ராதா ॥48॥

அன்யோன்யஹாஸபரிஹாஸவிலாஸகேலி- 
வைசித்ர்யஜ்ரும்பிதமஹாரஸவைபவேன । 
ப்ருந்தாவனே விலஸதாபஹ்ருதம் விதக்த- 
த்வந்த்வேன கேனசிதஹோ ஹ்ருதயம் மதீயம் ॥49॥ 

மஹாப்ரேமோன்மீலன்னவரஸஸுதாஸிந்துலஹரீ 
பரீவாஹைர்விஶ்வம் ஸ்னபயதிவ நேத்ராந்தனடனை: । 
தடின்மாலாகௌரம் கிமபி நவகைஶோரமதுரம் 
புரந்த்ரீணாம் சூடாபரணனவரத்னம் விஜயதே ॥50॥

அமந்தப்ரேமாங்கஶ்லதஸகலநிர்பந்தஹ்ருதயம்
தயாபாரம் திவ்யச்சவிமதுரலாவண்யலலிதம் । 
அலக்ஷ்யம் ராதாக்யம் நிகிலநிகமைரப்யதிதராம் 
ரஸாம்போதே: ஸாரம் கிமபி ஸுகுமாரம் விஜயதே ॥51॥

துகூலம் பிப்ராணாமத குசதடே கஞ்சுகபடம்
ப்ரஸாதம் ஸ்வாமின்யா: ஸ்வகரதலதத்தம் ப்ரணயத: । 
ஸ்திதாம் நித்யம் பார்ஶ்வே விவிதபரிசர்யைகசதுராம் 
கிஶோரீமாத்மானம் கிமிஹ ஸுகுமாரீம் நு கலயே ॥52॥ 

விசின்வந்தீ கேஶான் க்வசன கரஜை: கஞ்சுகபடம் 
க்வசாப்யாமுஞ்சந்தீ குசகனகதீவ்யத்கலஶயோ:। 
ஸுகுல்பே ந்யஸ்யந்தீ க்வசன மணிமஞ்ஜீரயுகலம் 
கதா ஸ்யாம் ஶ்ரீராதே தவ ஸுபரிசாரிண்யஹமஹோ ॥53॥

அதிஸ்னேஹாதுச்சைரபி ச ஹரிநாமானி க்ருணத- 
ஸ்ததா ஸௌகந்தாத்யைர்பஹுபிருபசாரைஶ்ச யஜத:। 
பரானந்தம் ப்ருந்தாவனமனுசரந்தம் ச தததோ 
மனோ மே ராதாயா: பதம்ருதுலபத்மே நிவஸது ॥54॥ 

நிஜப்ராணேஶ்வர்யா யதபி தயனீயேயமிதி மாம் 
முஹுஶ்ஶும்பத்யாலிங்கதி ஸுரதமாத்வ்யா மதயதி । 
விசித்ராம் ஸ்னேஹத்திம் ரசயதி ததாப்யத்புதகதே- 
ஸ்தவைவ ஶ்ரீராதே பதரஸவிலாஸே மம மன: ॥55॥

ப்ரீதிம் காமபி நாமமாத்ரஜனிதப்ரோத்தாமரோமோத்கமாம் 
ராதாமாதவயோ: ஸதைவ பஜதோ: கௌமார ஏவோஜ்வலாம் । 
ப்ருந்தாரண்யனவப்ரஸூனனிசயானானீய குஞ்ஜாந்தரே
கூடம் ஶைஶவகேலனைர்பதகதா கார்யோம் விவாஹோத்ஸவ: ॥56॥ 

விபஶ்சிதஸுபஞ்சமம் ருசிரவேணுனா காயதா
ப்ரியேண ஸஹ வீணயா மதுரகானவித்யாநிதி: । 
கரீந்த்ரவனஸம்மிலன்மதகரிண்யுதாரக்ரமா
கதா நு வ்ருஷபானுஜா மிலது பானுஜாரோதஸி ॥57॥ 

ஸஹாஸவரமோஹநாத்புதவிலாஸராஸோத்ஸவே 
விசித்ரவரதாண்டவஶ்ரமஜலார்த்ரகண்டஸ்தலௌ । 
கதா நு வரநாகரீரஸிகஶேகரௌ தௌ 
முதா பஜாமி பதலாலனால்லலிதஜீவனம் குர்வ்வதீ ॥58॥ 

ப்ருந்தாரண்யநிகுஞ்ஜமஞ்ஜுலக்ருஹேஷ்வாத்மேஶ்வரீம் மார்கயன்
ஹா ராதே ஸவிதக்ததர்ஶிதபதம் கிம் யாஸி நேத்யாலபன் । 
காலிந்தீஸலிலே ச தத்குசதடீகஸ்தூரிகாபங்கிலே
ஸ்னாயம் ஸ்னாயமஹோ குதேஹஜமலம் ஜஹ்யாம் கதா நிர்மல: ॥ 59॥

பாதஸ்பர்ஶரஸோத்ஸவம் ப்ரணதிபிர்கோவிந்தமிந்தீவர- 
ஶ்யாமம் ப்ரார்தயிதும் ஸுமஞ்ஜுலரஹ:குஞ்ஜாம்ஶ்ச ஸம்மார்ஜிதும் । 
மாலாசந்தனகந்தபூகரஸவத்தாம்பூலஸத்பானகா-
ந்யாதாதும் ச ரஸைகதாயினி தவ ப்ரேஷ்யா கதா ஸ்யாமஹம் ॥60॥

லாவண்யாம்ருதவார்தயா ஜகதிதம் ஸம்ப்லாவயந்தீ ஶர-
த்ராகாசந்த்ரமனந்தமேவ வதனஜ்யோத்ஸ்நாபிராதன்வதீ ।
ஶ்ரீப்ருந்தாவனகுஞ்ஜமஞ்ஜுக்ருஹிணீ காப்யஸ்தி துச்சாமஹோ
குர்வ்வாணாகிலஸாத்யஸாதனகதாம் தத்வா ஸ்வதாஸ்யோத்ஸவம் ॥61॥

த்ருஷ்ட்யா யத்ர க்வசன விஹிதான்ப்ரேடனே நந்தஸூனௌ 
ப்ரத்யாக்யானச்சலத உதிதோதாரஸங்கேததேஶா । 
தூர்த்தேந்த்ர த்வத்பயமுபகதா ஸா ரஹோ நீபவாட்யாம் 
நைகாகச்சேத்கிதவ க்ருதமித்யாதிஶேத்கர்ஹி ராதா ॥ 62॥ 

ஸா ப்ரூ நர்தனசாதுரீ நிருபமா ஸா சாரு நேத்ராஞ்சலே 
லீலாகேலனசாதுரீ வரதனோஸ்தாத்ருக்வசஶ்சாதுரீ । 
ஸங்கேதாகமசாதுரீ நவனவக்ரீடாகலாசாதுரீ 
ராதாயா ஜயதாத் ஸகீஜனபரீஹாஸோத்ஸவே சாதுரீ ॥ 63 ॥
 
உன்மீலன்மிதுனானுராககரிமோதாரஸ்புரன்மாதுரீ- 
தாராஸாரதுரீணதிவ்யலலிதானங்கோத்ஸவை: கேலதோ:। 
ராதாமாதவயோ: பரம் பவது ந: சித்தே சிரார்திஸ்ப்ருஶோ: 
கௌமாரே நவகேலிஶில்பலஹரீ ஶிக்ஷாதித்ருக்ஷாரஸ: ॥64॥

கதா வா கேலந்தௌ வ்ரஜநகரவீதீஷு ஹ்ருதயம் 
ஹரந்தௌ ஶ்ரீராதாவ்ரஜபதிகுமாரௌ ஸுக்ருதின:। 
அகஸ்மாத்கௌமாரே ப்ரகடனவகைஶோரவிபவௌ 
ப்ரபஶ்யன் பூர்ண: ஸ்யாம் ரஹஸி பரிஹாஸாதிநிரதௌ ॥65॥

தம்மில்லம் தே நவபரிமலைருல்லஸத்புல்லமல்லீ 
மாலம் பாலஸ்தலமபி லஸத்ஸாந்த்ரஸிந்தூரபிந்தும் । 
தீர்காபாங்கச்சவிமனுபமாம் சாருசந்த்ராம்ஶுஹாஸம் 
ப்ரேமோல்லாஸம் தவ து குசயோர்த்வந்த்வமந்த:ஸ்மராமி ॥66॥ 

லக்ஷ்மீகோடிவிலக்ஷலக்ஷணலஸல்லீலாகிஶோரீஶதை- 
ராராத்யம் வ்ரஜமண்டலே(அ)திமதுரம் ராதாபிதானம் பரம் । 
ஜ்யோதி: கிஞ்சன ஸிஞ்சதுஜ்ஜ்வலரஸ ப்ராக்பாவமாவிர்பவ- 
த்ராதே சேதஸி பூரிபாக்யவிபவை: கஸ்யாப்யஹோ ஜ்ரும்பதே ॥67॥
 
தஜ்ஜீயான்னவயௌவனோதயமஹாலாவண்யலீலாமயம் 
ஸாந்த்ரானந்தகனானுராககடித ஶ்ரீமூர்தி ஸம்மோஹனம் । 
ப்ருந்தாரண்யநிகுஞ்ஜகேலிலலிதம் காஶ்மீரகௌரச்சவி-
ஶ்ரீகோவிந்த இவ வ்ரஜேந்த்ரக்ருஹிணீ ப்ரேமைகபாத்ரம் மஹ: ॥68॥ 

ப்ரேமானந்தரஸைகவாரிதிமஹாகல்லோலமாலாகுலா 
வ்யாலோலாருணலோசனாஞ்சலசமத்காரேண ஸஞ்சின்வதீ । 
கிஞ்சித்கேலிகலாமஹோத்ஸவமஹோ ப்ருந்தாடவீமந்திரே 
நந்தத்யத்புதகாமவைபவமயீ ராதா ஜகன்மோஹினீ ॥69॥ 

ப்ருந்தாரண்யநிகுஞ்ஜ ஸீமனி நவப்ரேமானுபாவப்ரம- 
ப்ரூபங்கீலவ மோஹிதவ்ரஜமணிர்பக்தைகசிந்தாமணி:॥ 
ஸாந்த்ரானந்தரஸாம்ருதஸ்த்ரவமணி: ப்ரோத்தாமவித்யுல்லதா 
கோடிஜ்யோதிருதேதி காபிரமணீ சூடாமணிர்மோஹினீ ॥70॥

லீலாபாங்கதரங்கிதைருத்பவன்னேகைகஶ: கோடிஶ: 
கந்தர்பா: புருதர்ப்படங்க்ருதமஹாகோதண்டவிஸ்பாரிண:। 
தாருண்யப்ரதமப்ரவேஶஸமயே யஸ்யா மஹாமாதுரீ- 
தாரானந்தசமத்க்ருதா பவது ந: ஶ்ரீராதிகாஸ்வாமினீ ॥71॥

யத்பாதாம்புருஹைகரேணுகணிகாம் மூர்த்னாநிதாதும் ந ஹி 
ப்ராபுர்ப்ரஹ்மஶிவாதயோப்யதிக்ருதிம் கோப்யைக பாவாஶ்ரயா: । 
ஸாபி ப்ரேமஸுதாரஸாம்புதிநிதீ ராதாபி ஸாதாரணீ பூதா 
காலகதிக்ரமேண பலினா ஹே தேவ துப்யம் நம: ॥72॥

தூரே ஸ்னிக்தபரம்பராவிஜயதாம் தூரே ஸுஹ்ருன்மண்டலீ 
ப்ருத்யா: ஸந்து விதூரதோ வ்ரஜபதேரன்ய: ப்ரஸங்க: குத: । 
யத்ர ஶ்ரீவ்ருஷபானுஜாக்ருதரதி: குஞ்ஜோதரே காமினா 
த்வாரஸ்தாப்ரிய கிங்கரீ பரமஹம் ஶ்ரோஷ்யாமிகாஞ்சீத்வனிம் ॥73॥ 

கௌராங்கே ஶ்ரதிமா ஸ்மிதே மதுரிமா நேத்ராஞ்சலே த்ராகிமா 
வக்ஷோஜே கரிமா ததைவ தனிமா மத்யே கதௌ மந்திமா । 
ஶ்ரோண்யாஞ்ச ப்ரதிமா ப்ருவோ: குடிலிமா பிம்பாதரே ஶோணிமா 
ஶ்ரீராதே ஹ்ருதி தே ரஸேன ஜடிமா த்யானே(அ)ஸ்து மே கோசர: ॥74॥ 

ப்ராத: பீதபடம் கதா வ்யபனயாம்யன்யாம்ஶுகஸ்யார்பணாத் 
குஞ்ஜே விஸ்ம்ருதகஞ்சுகீமபி ஸமானேதும் ப்ரதாவாமி வா । 
ஆபத்யாம் கபரீம் க்ரதேய கலிதாம் முக்தாவலீமஞ்சயே 
நேத்ரே நாகரி ரங்ககைஶ்ச பிததாம்யங்கவணம் வா கதா ॥75॥

யத் ப்ருந்தாவனமாத்ரகோசரமஹோ யன்னஶ்ருதீகம் ஶிரோ(அ)ப்யா- 
ரோடும் க்ஷமதே ந யச்சிவஶுகாதீனாம் து யத்த்யானகம் । 
யத்ப்ரேமாம்ருதமாதுரீரஸமயம் யந்நித்யகைஶோரகம் 
தத்ரூபம் பரிவேஷ்டுமேவ நயனே லோலாயமானம் மம ॥76॥ 

தர்மாத்யர்தசதுஷ்டயம் விஜயதாம் கிம் தத்வ்ருதாவார்த்தயா 
ஸைகாந்தேஶ்வரபக்தியோகபதவீ த்வாரோபிதா மூர்த்தனி ।
யோ ப்ருந்தாவனஸீம்னி காசன கநாஶ்சர்ய்யா கிஶோரீமணி 
ஸ்தத்கைங்கர்யரஸாம்ருதாதிஹ பரம் சித்தே ந மே ரோசதே ॥77॥ 

ப்ரேம்ண: ஸன்மதுரோஜ்வலஸ்ய ஹ்ருதயம் ஶ்ருங்காரலீலாகலா- 
வைசித்ரீ பரமாவதிர்பகவத: பூஜ்யைவகாபீஶதா । 
ஈஶானீ ச ஶசீ மஹாஸுகதனு: ஶக்தி: ஸ்வதந்த்ரா பரா 
ஶ்ரீப்ருந்தாவனநாதபட்டமஹிஷீ ராதைவ ஸேவ்யா மம ॥78॥ 

ராதாதாஸ்யமபாஸ்ய ய: ப்ரயததே கோவிந்தஸங்காஶயா 
ஸோ(அ)யம் பூர்ணஸுதாருசே: பரிசயம் ராகாம் வினா காங்க்ஷதி ।
கிஞ்ச ஶ்யாமரதிப்ரவாஹலஹரீபீஜம் ந யே தாம் விது- 
ஸ்தே ப்ராப்யாபி மஹாம்ருதாம்புதிமஹோ பிந்தும் பரம் ப்ராப்னுயு: ॥79॥
 
கைஶோராத்புதமாதுரீபரதுரீணாங்கச்சவிம் 
ப்ரேமோல்லாஸபராதிகாம் நிரவதி த்யாயந்தி யே தத்திய: । 
த்யக்தா: கர்மபிராத்மனைவ பகவத்தர்மேப்யஹோ நிர்மமா: 
ஸர்வாஶ்சர்யகதீம் கதா ரஸமயீம் தேப்யோ மஹத்ப்யோ நம: ॥80॥

இதி ஶ்ரீ ஹிதஹரிவம்ஶமஹாப்ரபு விரசிதா ஶ்ரீராதாரஸஸுதாநிதி: ஸம்பூர்ணம் ।