॥ श्री विष्णु सहस्रनाम स्तोत्रम् ॥

शुक्लाम्बरधरं विष्णुं शशिवर्णं चतुर्भुजम् ।
प्रसन्न वदनं ध्यायेत् सर्व विघ्नोपशान्तये ॥

यस्य द्विरद वक्त्राद्याः पारिषद्याः परश्शतम् ।
विघ्नं निघ्नन्ति सततं विष्वक्सेनं तमाश्रये ॥

व्यासं वसिष्ठ नप्तारं शक्तेः पौत्रं अकल्मषम् ।
पराशरात्मजं वन्दे शुखतातं तपोनिधिम् ॥

व्यासाय विष्णु रूपाय व्यास रूपाय विष्णवे ।
नमो वै ब्रह्म निधये वासिष्ठाय नमो नमः ॥

अविकाराय शुद्धाय नित्याय परमात्मने ।
सदैकरूप रूपाय विष्णवे सर्व जिष्णवे ॥

यस्य स्मरण मात्रेण जन्म संसार बन्धनात् ।
विमुच्यते नमस्तस्मै विष्णवे प्रभविष्णवे ॥

ॐ नमो विष्णवे प्रभविष्णवे ॥

श्री वैशम्पायन उवाच

श्रुत्वा धर्मानशेषेण पावनानि च सर्वशः ।
युधिष्ठिरः शान्तनवं पुनरेवाभ्यभाषत ॥

युधिष्ठिर उवाच

किमेकं दैवतं लोके किं वाऽप्येकं परायणम् ।
स्तुवन्तः कं कमर्चन्तः प्राप्नुयुर् मानवाः शुभम् ॥

को धर्मः सर्व धर्माणां भवतः परमो मतः ।
किं जपन् मुच्यते जन्तुर् जन्म संसार बन्धनात् ॥

श्री भीष्म उवच

जगत्प्रभुं देव देवं अनन्तं पुरुषोत्तमम् ।
स्तुवन् नाम सहस्रेण पुरुषः सततोत्थितः ॥

तमेव चार्चयन् नित्यं भक्त्या पुरुशं अव्ययम् ।
ध्यायन् स्तुवन् नमस्यंश्च यजमानस् तमेव च ॥

अनादि निधनं विष्णुं सर्व लोक महेश्वरम् ।
लोकाध्यक्षं स्तुवन् नित्यं सर्व दुःखाधिगो भवेत् ॥

ब्रह्मण्यं सर्व धर्मज्ञं लोकानां कीर्ति वर्धनम् ।
लोकनाथं महद्भूतं सर्व भूतभवोद्भवम् ॥

एष मे सर्व धर्माणां धर्मोऽधिकतमो मतः ।
यद्भक्त्या पुण्डरीकाक्षं स्तवैरर्चेन् नरः सदाः ॥

परमं यो महत् तेजः परमं यो महत् तपः ।
परमं यो महद् ब्रह्म परमं यः परायणम् ॥

पवित्राणां पवित्रं यो मङ्गळानां च मङ्गळम् ।
दैवतं देवतानां च भूतानां योऽव्ययः पिता ॥

यतः सर्वाणि भूतानि भवन्त्यादि युगागमे ।
यस्मिंश्च प्रलयं यान्ति पुनरेव युगक्षये ॥

तस्य लोक प्रधानस्य जगन्नाथस्य भूपते ।
विष्णोर् नाम सहस्रं मे श्रुणु पाप भयापहम् ॥

यानि नामानि गौणानि विख्यातानि महात्मनः ।
ऋषिभिः परिगीतानि तानि वक्ष्यामि भूतये ॥

ऋषिर् नाम्नां सहस्रस्य वेदव्यासो महा मुनिः ।
छन्दोऽनुष्टुप् तथा देवो भगवान् देवकीसुतः ॥

अम्रुतां शुद्धवो बीजं शक्तिर देवकि नन्दनः ।
त्रिसामा हृदयं तस्य शान्त्यर्थे विनियुज्यते ॥

विष्णुं जिष्णुं महा विष्णुं प्रभ विष्णुं महेश्वरम् ।
अनेक रूप दैत्यान्तं नमामि पुरुषोत्तमम् ॥

अस्य श्री विष्णर् दिव्य सहस्रनाम स्तोत्र महा मन्त्रस्य ।
श्री वेदव्यासो भगवान् ऋषिः ।
अनुश्टुप् छन्दः ।
श्री महाविष्णुः परमात्मा श्रीमन् नारायणो देवता ।
अमृतांशूद्भवो भानुरिति बीजम् ।
देवकी नन्दनः स्रष्टेति शक्तिः ।
उद्भवः क्षोभणो देव इति परमो मन्त्रः ।
शङ्खभृन्नन्दकी चक्रीति कीलकम् ।
शार्ङ्गधन्वा गदाधर इत्यस्त्रम् 
रथान्गपाणिर् अक्षोभ्य इति नेत्रम् ।
त्रिसामा सामगः सामेति कवचम् ।
आनन्दं परब्रह्मेति योनिः ।
ऋतुः सुदर्शनः काल इति दिग्बन्धः ।
श्री विश्व रूप इति ध्यानम् ।
श्री महाविष्णु प्रीत्यर्ते सहस्रनाम जपे विनियोगः ।

ध्यानम्

क्षीरो धन्वत् प्रदेशे शुचिमणि विलसत सैकते मौक्तिकानां ।
माला क्लुप्ता सनस्थः स्फटिकमणि निभैर् मौक्तिकैर् मण्डिताङ्गः ॥

शुभ्रैरभ्रै रदभ्रैर् उपरि विरचितैर् मुक्त पीयूष वर्षैः ।
आनन्दी नः पुनीयादरिनलिन गदा शङ्खपाणिर् मुकुन्दः ॥

भूः पादौ यस्य नाभिर् वियदसुरनिलश् चन्द्र सूर्यौ च नेत्रे ।
कर्णा वाशाः शिरो द्यौर् मुखमपि दहनो यस्य वास्तेयमब्धिः ॥

अन्तःस्थं यस्य विश्वं सुर नर खग गो भोगि गन्धर्व दैत्यैः ।
चित्रं रंरम्यते तं त्रिभुवन वपुषं विष्णुमीशं नमामि ॥

शान्ताकारं भुजग शयनं पद्मनाभं सुरेशं 
विश्वाधारं गगन सदृशं मेघवर्णं शुभाङ्गम् ।
लक्ष्मी कान्तं कमल नयनं योगिहृद् ध्यान गम्यं 
वन्दे विष्णुं भव भय हरं सर्व लोकैक नाथम् ॥

मेघश्यामं पीतकौशेय वासं श्रीवत्साङ्कं कौस्तुभोद् भासि ताङ्गम् ।
पुन्यॊपेतं पुण्डरीकायताक्षं विष्णुं वन्दे सर्व लोकैकनाथम् ॥

सशङ्ख चक्रं सकिरीट कुण्डलं सपीत वस्त्रं सरसीरु हेक्षणम् ।
सहार वक्षःस्थल शोभि कौस्तुभं नमामि विष्णुं शिरसा चतुर्भुजम् ॥

छायायां पारिजातस्य हेमसिंहासनो परि ।
आसीनमम्बुद श्यामं आयताक्षं अलङ्कृतम् ॥

चन्द्राननं चतुर् बाहुं श्रीवत्साङ्कत वक्षसम् ।
रुक्मिणी सत्यभामाभ्यां सहितं कृश्ण आश्रये ॥

ॐ विश्व विष्णुर् वषट्कारो भूत भव्य भवत्प्रभुः ।
भूथ कृद् भूध बृद् भावो भूतात्मा भूत भावनः ॥

पूतात्मा परमात्मा च मुक्तानां परमा गतिः ।
अव्ययः पुरुषः साक्षी क्षेत्रज्ञ अक्षर एव च ॥

योगो योगविदां नेता प्रधान पुरुषेश्वरः ।
नारसिंहवपुः श्रीमान् केशवः पुरुषोत्तमः ॥

सर्वः शर्वः शिवः स्थाणुर भूतादिर निधिर् अव्ययः ।
सम्भवो भावनो भर्ता प्रभवः प्रभुर ईश्वरः ॥

स्वयंभूः शंभुर् आदित्यः पुष्कराक्षो महास्वनः ।
अनादि निधनो धाता विधाता धातुर् उत्तमः ॥

अप्रमेयो हृषीकेशः पद्मनाभो अमर प्रभुः ।
विश्वकर्मा मनुस् त्वष्टा स्थविष्ठः स्थविरो धृवः ॥

अग्राह्य शाश्वतः कृष्णो लोहिताक्षः प्रतर्दनः ।
प्रभूतस् त्रिककुद्धाम पवित्रं मङ्गळं परम् ॥

ईशानः प्राणदः प्राणो ज्येष्ठः स्रेष्ठः प्रजापतिः ।
हिरण्यगर्भो भू गर्भो माधवो मधुसूदनः ॥

ईश्वरो विक्रमी धन्वी मेधावी विक्रमः क्रमः ।
अनुत्तमो दुराधर्षः कृतज्ञः कृतिर् आत्मवान् ॥

सुरेशः शरणं शर्म विश्वरेताः प्रजा भवः ।
अहस् संवत्सरो व्याळः प्रत्ययः सर्व दर्शनः ॥

अजस् सर्वेश्वरः सिद्धः सिद्धिः सर्वादिर् अच्युतः ।
वृषाकपिर अमेयात्मा सर्व योग विनिस्सृतः ॥

वसुर् वसुमनास् सत्यस् समात्मा सम्मितस् समः ।
अमोघः पुण्डरीकाक्षो वृषकर्मा वृषाकृतिः ॥

रुद्रो बहुशिरा बभ्रुर विश्वयोनिश शुचिश्रवाः ।
अमृतश् शाश्वत स्थाणुर् वरारोहो महातपाः ॥

सर्वगः सर्व विद् भानुर् विष्वक्सेनो जनार्दनः ।
वेदो वेदविद् अव्यङ्गो वेदाङ्गो वेदवित् कविः ॥

लोकाध्यक्षस सुराध्यक्षो धर्माध्यक्षः कृताकृतः ।
चतुरात्मा चतुर्व्यूहश् चतुर् दंष्ट्रश् चतुर्भुजः ॥

भ्राजिष्णुर् भोजनं भोक्ता सहिष्णुर् जगदादिजः ।
अनघो विजयो जेता विश्व योनिः पुनर्वसुः ॥

उपेन्द्रो वामनः प्रांशुर् अमोघः शुचिर् ऊर्जितः ।
अतीन्द्रस् सङ्ग्रहस् सर्गो धृतात्मा नियमो यमः ॥

वेद्यो वैद्यः सदायोगी वीरहा माधवो मधुः ।
अतीन्द्रियो महामायो महोत्साहो माहाबलः ॥

महाबुद्धिर् महावीर्यो महाशक्तिर् महाद्युतिः ।
अनिर्देश्यवपुः श्रीमान् अमेयात्मा महाद्रिधृत् ॥

महेष्वासो महीभर्ता श्रीनिवास सतां गतिः ।
अनिरुद्धः सुरानन्दो गोविन्दो गोविदां पतिः ॥

मरीचिर् दमनो हंसः सुपर्णो भुजगोत्तमः ।
हिरण्य नाभस् सुतपा पद्मनाभः प्रजापतिः ॥

अमृत्युस् सर्वदृक् सिंहः सन्धाता सन्धिमान् स्थिरः ।
अजो दुर्मर्षनश् शास्ता विश्रुतात्मा सुरारिहा ॥

गुरूर् गुरुतमो धाम सत्यस् सत्य पराक्रमः ।
निमिषः अनिमिषः स्रग्वी वाचस्पतिर उदारधीः ॥

अग्रणीर ग्रामणीः श्रीमान् न्यायो नेता समीरणः ।
सहस्र मूर्धा विश्वात्मा सहस्राक्षः सहस्रपात्ः ॥

आवर्तनो निवृत्तात्मा संवृतस् संप्रमर्दनः ।
अहस् संवर्तको वह्निर् अनिलो धरणीधरः ॥

सुप्रसादः प्रसन्नात्मा विश्वसृग् विश्वभुग् विभुः ।
सत्कर्ता सत्कृतस् साधुर जहुर नारायणो नरः ॥

असङ्ख्येयः अप्रमेयात्मा विशिष्टश् शिष्टकृच् छुचिः ।
सिद्धार्थस् सिद्ध सङ्कल्पः सिद्धिधस् सिद्धि साधनः ॥

वृषाही वृशभो विष्णुर् वृषपर्वा वृषोदरः ।
वर्धनो वर्धमानश् च विविक्तः शृति सागरः ॥

सुभुजो दुर्धरो वाग्मी महेन्द्रो वसुदो वसुः ।
नैकरूपो बृहद् रूपः शिपिविष्टः प्रकाशनः ॥

ओजस् तेजो द्युति धरः प्रकाशात्मा प्रतापनः ।
ऋद्धस् स्पष्टाक्षरो मन्त्रस् चन्द्रांशुर् भास्कर द्युतिः ॥

अमृतां शूद्भवो भानुः शशबिन्दुस् सुरेश्वरः ।
औषधं जगतस् सेतुः सत्यधर्म पराक्रमः ॥

भूत भव्य भवन्नाथः पवनः पावन अनलः ।
कामहा कामकृत् कान्तः कामः काम प्रदः प्रभुः ॥

युगादि कृद् युगावर्ती नैकमायो महाशनः ।
अदृश्यों व्यक्त रूपश् च सहस्रजित अनन्तजित् ॥

इष्टो विशिष्टश् शिष्टेष्टः शिखण्डी नहुषो वृषः ।
क्रोधहा क्रोधकृत् कर्ता विश्वबाहुर् महीधरः ॥

अच्युतः प्रथितः प्राणः प्राणदो वासवानुजः ।
अपान्निधिर् अधिष्टानं अप्रमत्तः प्रतिष्टितः ॥

स्कन्दस् स्कन्दधरो धुर्यो वरदो वायुवाहनः ।
वासुदेवो बृहद्धानुर आदिदेवः पुरन्दरः ॥

अशोकस् तारणस् तारः शूरः शौरिर जनेश्वरः ।
अनुकूलश् शता वर्तः पद्मी पद्म निभेक्षणः ॥

पद्मनाभो अरविन्दाक्षः पद्म गर्भः शरीरभृत् ।
महर्द्धिर् ऋद्धो वृद्धात्मा महाक्षो गरुड ध्वजः ॥

अतुलः शरभो भीमः समयज्ञो हविर्हरिः ।
सर्व लक्षण लक्षण्यो लक्ष्मीवान समितिञ्जयः ॥

विक्षरो रोहितो मार्गो हेतुर् दामोदरः सहः ।
महीधरो महाभागो वेगवान् अमिताशनः ॥

उद्भवः क्षोबणो देवः श्रीगर्भः परमेश्वरः ।
करणं कारणं कर्ता विकर्ता गहनो गुहः ॥

व्यवसायो व्यवस्थानः सम्स्थानः स्थानदो धृवः ।
परर्द्धिः परम स्पष्टः तुष्टः पुष्टः शुभेक्षणः ॥

रामो विरामो विरतो मार्गो नेयो नयः अनयः ।
वीरश शक्ति मतां श्रेष्ठो धर्मो धर्म विदुत्तमः ॥

वैकुण्ठः पुरुषः प्राणः प्राणदः प्रणवः पृथुः ।
हिरण्य गर्भश् शत्रुघ्नो व्याप्तो वायुर् अधोक्षजः ॥

ऋतुस् सुदर्शनः कालः परमेष्ठी परिग्रहः ।
उग्रस् संवत्सरो दक्षो विश्रामो विश्वदक्षिणः ॥

विस्तारः स्थावरस् थाणुः प्रमाणं बीजं अव्ययम् ।
अर्थः अनर्थः महाकोशो महाभोगो महाधनः ॥

अनिर्विण्णः स्थविष्ठो भूर् धर्मयूपो महामखः ।
नक्षत्र नेमिर नक्षत्री क्षमः क्षामस समीहनः ॥

यज्ञ इज्यो महेज्यश् च क्रतुस् सत्रं सताङ्गतिः ।
सर्व दर्शी निवृत्तात्मा सर्वज्ञो ज्ञानम् उत्तमम् ॥

सुव्रतः सुमुखस् सूक्ष्मः सुघोषः सुखदः सुहृत् ।
मनोहरो जितक्रोधो वीरबाहुर विदारणः ॥

स्वापनस् स्ववशो व्यापी नैकात्मा नैक कर्म कृत् ।
वत्सरो वत्सलो वत्सी रत्नगर्भो धनेश्वरः ॥

धर्मगुब् धर्मकृद् धर्मी सदक्षरम् असत्क्षरम् ।
अविज्ञाता सहस्रांशुर् विधाता कृत लक्षणः ॥

गभस्ति नेमिस् सत्त्वस्थस् सिंहो भूत महेश्वरः ।
आदिदेवो महादेवो देवेशो देवभृद् गुरुः ॥

उत्तरो गोपतिर् गोप्ता ज्ञानगम्यः पुरातनः ।
शरीर भूत भृद् भोक्ता कपीन्द्रो भूरिदक्षिणः ॥

सोमपः अमृतपः सोमः पुरुजित् पुरुसत्तमः ।
विनयो जयः सत्य सन्धो दाशार्हः सात्वतां पतिः ॥

जीवो विनयिता साक्षी मुकुन्दः अमित विक्रमः ।
अम्भोनिधिर् अनन्तात्मा महोदधिशय अन्तकः ॥

अजो महार्हः स्वाभाव्यो जितामित्रः प्रमोदनः ।
आनन्दो नन्दनो नन्दः सत्य धर्मा त्रिविक्रमः ॥

महर्षिः कपिलाचार्यः कृतज्ञो मेदिनी पतिः ।
त्रिपदस् त्रिद शाध्यक्षो महाशृङ्गः कृतान्त कृत् ॥

महावराहो गोविन्दः सुषेणः कनकाङ्गदी ।
गुह्यो गभीरो गहनो गुप्तश् चक्र गदा धरः ॥

वेधाः स्वाङ्गः अजितः कृष्णो दृढः सङ्कर्षण अच्युतः ।
वरुणो वारुणो वृक्षः पुष्कराक्षो महामनाः ॥

भगवान् भगहा नन्दी वनमाली हलायुधः ।
आदित्यो ज्योतिर् आदित्यः सहिष्णुर् गतिसत्तमः ॥

सुधन्वा खण्ड परशुर् दारुणो द्रविण प्रदः ।
दिवस्पृक् सर्वदृगु व्यासो वाचस्पतिर अयोनिजः ॥

त्रिसामा सामगः साम निर्वाणं भेषजं भिषक् ।
सन्यास कृच् छमः शान्तो निष्ठा शान्तिः परायणम् ॥

शुभाङ्गः शान्तिदः स्रष्टा कुमुदः कुवलेशयः ।
गोहितो गोपतिर गोप्ता वृषभाक्षो वृषप्रियः ॥

अनिवर्ती निवृत्तात्मा सङ्क्षेप्ता क्षेमकृच् छिवः ।
श्रीवत्स वक्षाः श्रीवासः श्रीपतिः श्रीमतां वरः ॥

श्रीदः श्रीशः श्रीनिवासः श्रीनिधिः स्रीविभावनः ।
श्रीधरः श्रीकरः श्रेयः श्रीमान् लोक त्रयाश्रयः ॥

स्वक्षः स्वङ्गः शतानन्दो नन्दिर ज्योतिर गणेश्वरः ।
विजितात्मा विधेयात्मा सत्कीर्तिश् छिन्न संशयः ॥

उदीर्णः सर्वतश् चक्षुर अनीशः शाश्वत स्थिरः ।
भूशयो भूषणो भूतिर् अशोकः शोक नाशनः ॥

अर्चिष्मान् अर्चितः कुम्भो विशुद्धात्मा विशोधनः
अनिरुद्धः अप्रतिरथः प्रद्युम्नः अमित विक्रमः ॥

कालनेमि निहा शौरिः शूरः शूर जनेश्वरः ।
त्रिलोकात्मा त्रिलोकेशः केशवः केशिहा हरिः ॥

कामदेवः कमपालः कामी कान्तः कृतागमः ।
अनिर्देश्यवपुर विष्णुः वीरः अनन्तो धनञ्जयः ॥

ब्रह्मण्यो ब्रह्मकृद् ब्रह्मा ब्रह्म ब्रह्म विवर्धनः ।
ब्रह्मविद् ब्राह्मणो ब्रह्मी ब्रह्मज्ञो ब्राह्मण प्रियः ॥

महाक्रमो महा कर्मा महातेजा महोरगः ।
महाक्रतुर् महायज्वा महायज्ञो महाहविः ॥

स्तव्यः स्तव प्रियः स्तोत्रं स्तुतः स्तोता रणप्रियः ।
पूर्णः पूरयिता पुण्यः पुण्य कीर्तिर् अनामयः ॥

मनोजवस् तीर्थकरो वसुरेता वसुप्रदः ।
वसुप्रदो वासुदेवो वसुर् वसुमना हविः ॥

सद्गतिः सत्कृतिः सत्ता सद्भूतिः सत्परायणः ।
सूरसेनो यदु श्रेष्ठः सन्निवासः सुयामुनः ॥

भूतावासो वासुदेवः सर्वासु निलय अनलः ।
दर्पहा दर्पदो अदृप्तो दुर्धरोथ अपराजितः ॥

विश्व मूर्तिर महा मूर्तिर् दीप्त मूर्तिर् अमूर्तिमान् ।
अनेक मूर्तिर् अव्यक्तः शत मूर्तिः शताननः ॥

एको नैकः स वः कः किं यत् तत् पदं अनुत्तमम् ।
बन्धुर् लोक नाथो माधवो भक्त वत्सलः ॥

लोक सुवर्ण वर्णो हेमाङ्गो वराङ्गश् चन्दनाङ्गदी ।
वीरहा विषमः शून्यो घृथाशीर् अचलः चलः ॥

अमानी मानदो मान्यो लोक स्वामी त्रि लोक धृत् ।
सुमेधा मेधजो धन्यः सत्यमेधा धराधरः ॥

तेजो वृषो द्युति धरः सर्व शस्त्र भृतां वरः ।
प्रग्रहो निग्रहो व्यग्रो नैकश्रुङ्गो गदाग्रजः ॥

चतुर् मूर्तिः चतुर् बाहुः चतुर् व्यूहः चतुर् गतिः ।
चतुर् आत्मा चतुर् भावः चतुर् वेदविद् एकपात् ॥

समावर्ती निवृत्तात्मा दुर्जयो दुरतिक्रमः ।
दुर्लभो दुर्गमो दुर्गा दुरावासो दुरारिहा ॥

शुभाङ्गो लोक सारङ्गः सुतन्तुस् तन्तु वर्धनः ।
इन्द्र कर्मा महा कर्मा कृत कर्मा कृतागमः ॥

उद्भवः सुन्दरः सुन्दो रत्न नाभः सुलोचनः ।
अर्को वाजसनिः शृङ्गी जयन्तः सर्व विज्जयी ॥

सुवर्ण बिन्दुर् अक्षोभ्यः सर्ववाग् ईश्वरेश्वरः ।
महा हृदो महा गर्तो महा भूतो महा निधिः ॥

कुमुदः कुन्दरः कुन्दः पर्जन्यः पावनः अनिलः ।
अमृताशः अमृत वपुः सर्वज्ञः सर्वतो मुखः ॥

सुलभः सुव्रतः सिद्धः शत्रुजित् छत्रुतापनः ।
न्यग्रोध उदुम्बरः अश्वत्थः चाणूरान्ध्र निषूदनः ॥

सहस्रार्चिः सप्त जिह्वः सप्तैधाः सप्त वाहनः ।
अमूर्तिर् अनघः अचिन्त्यो भय कृद् भय नाशनः ॥

अणुर् बृहत् कृशः स्थूलो गुनभृन् निर्गुणो महान् ।
अदृतः स्वदृतः स्वास्यः प्राग् वंशो वंश वर्धनः ॥

भारबृत् कथितो योगी योगीशः सर्व कामदः ।
आश्रमः श्रमण क्षामः सुपर्णो वायुवाहनः ॥

धनुर् धरो धनुर् वेदो दण्डो दमयिता अदमः ।
अपराजितः सर्वसहो नियन्ता नियमो यमः ॥

सत्त्ववान् सात्त्विकः सत्यः सत्य धर्म परायणः ।
अभिप्रायः प्रियार्ह अर्हः प्रिय कृत् प्रीति वर्धनः ॥

विहाय सगतिर् ज्योतिः सुरुचिर् हुतभुग् विभुः ।
रविर् विरोचनः सूर्यः सविता रवि लोचनः ॥

अनन्त हुतभुग् भोक्ता सुखदो नैकद अग्रजः ।
अनिर्विण्णः सदामर्षी लोकाधिष्ठानं अद्भुतः ॥

सनात् सनातन तमः कपिलः कपिरव्ययः ।
स्वस्तिदः स्वस्ति कृत् स्वस्ति स्वस्ति भुक् स्वस्ति दक्षिणः ॥

अरौद्रः कुण्डली चक्री विक्रमी ऊर्जित शासनः ।
शब्दातिगः शब्द सहः शिशिरः शर्वरीकरः ॥

अक्रूरः पेशलो दक्षो दक्षिणः क्षमिणां वरः ।
विद्वत्तमो वीत भयः पुण्य श्रवण कीर्तनः ॥

उत्तारणो दुष् कृतिहा पुण्यो दुः स्वप्न नाशनः ।
वीरहा रक्षणः सन्तो जीवनः पर्यवस्थितः ॥

अनन्त रूपः अनन्त श्रीर् जित मन्युर् भयापहः ।
चतुरश्रो गभीरात्मा विदिशो व्यादिशो दिशः ॥

अनादिर् भूर्भुवो लक्ष्मीः सुवीरो रुचिराङ्गदः ।
जननो जन जन्मादिर भीमो भीम पराक्रमः ॥

आधार निलयो धाता पुश्पहासः प्रजागरः ।
ऊर्ध्वगः सत्पथाचारः प्राणदः प्रणवः पणः ॥

प्रमाणं प्राण निलयः प्राणधृत् प्राण जीवनः ।
तत्त्वं तत्त्व विद् एकात्मा जन्म मृत्यु जरातिगः ॥

भूर् भुवः स्वस्तरुस् तारः सविता प्रपितामहः ।
यज्ञो यज्ञ पतिर् यज्वा यज्ञाङ्गो यज्ञ वाहनः ॥

यज्ञ भृद् यज्ञ कृद् यज्ञी यज्ञ भुग् यज्ञ साधनः ।
यज्ञान्त कृद् यज्ञ गुह्यं अन्नम् अन्नाद एव च ॥

आत्मयोनिः स्वयं जातो वैखानः साम गायनः ।
देवकी नन्दनः स्रष्टा क्षितीशः पाप नाशनः ॥

शङ्ख भृन् नन्दकी चक्री शार्ङ्ग धन्वा गदा धरः ।
रथाङ्गपाणिर् अक्षोभ्यः सर्व प्रहरणायुधः ।

सर्व प्रहरणायुध ॐ नम इति ॥

वनमाली गदी शाङ्ग शङ्खी चक्री च नन्दकी ।
श्रीमान् नारायणो विष्णुर् वासुदेवोऽभिरक्षतु ।

श्री वासुदेवोऽभिरक्षतु ॐ नम इति ॥

फल शृति

इतीदं कीर्तनीयस्य केशवस्य महात्मनः ।
नाम्नां सहस्रं दिव्यानां अशेषेण प्रकीर्तितम् ॥

य इदं श्रुणुयान् नित्यं यश्चापि परिकीर्तयेत् ।
नाशुभं प्राप्नुयात् किञ्चित् सोऽमुत्रेह च मानवः ॥

वेदान्तगो ब्राह्मणः स्यात् क्षत्रियो विजयी भवेत् ।
वैश्यो धन समृद्धः स्यात् छूद्रः सुखमवाप्नुयात् ॥

धर्मार्थी प्राप्नुयाद् धर्मम् अर्थार्थी चार्थमाप्नुयात् ।
कामानवाप्नुयात् कामी प्रजार्थी चाप्नुयात् प्रजाः ॥

भक्तिमान् यः सदोत्थाय शुचिस् तद्गत मानसः ।
सहस्रं वासुदेवस्य नाम्नां एतत् प्रकीर्तयेत् ॥

यशः प्राप्नोति विपुलं ज्ञाति प्राधान्यम् एव च ।
अचलां श्रियमाप्नोति श्रेयः प्राप्नोति अनुत्तमम् ॥

न भयं क्वचिदाप्नोति वीर्यं तेजश्च विन्दति ।
भवत्यरोगो द्युतिमान् बलरूप गुणान्वितः ॥

रोगार्तो मुच्यते रोगाद् बद्धो मुच्येत बन्धनात् ।
भयान् मुच्येत भीतस्तु मुच्येतापन्न आपदः ॥

दुर्गाण् यतितरत्याशु पुरुषः पुरुषोत्तमम् ।
स्तुवन् नाम सहस्रेण नित्यं भक्ति समन्वितः ॥

वासुदेवाश्रयो मर्त्यो वासुदेव परायणः ।
सर्व पाप विशुद्धात्मा याति ब्रह्म सनातनम् ॥

न वासुदेव भक्तानां अशुभं विद्यते क्वचित् ।
जन्म मृत्यु जरा व्याधि भयं नैवो पजायते ॥

इमं स्तवमधीयानः स्रद्धा भक्ति समन्वितः ।
युज्येतात्म सुख क्षान्ति श्री धृति स्मृति कीर्तिभिः ॥

न क्रोधो न च मात्सर्यं न लोभो नाशुभा मतिः 
भवन्ति कृतपुण्यानां भक्तानां पुरुषोत्तमे ॥

द्यौः सचन्द्रार्क नक्षत्रा खं दिशो भूर् महोदधिः ।
वासुदेवस्य वीर्येण विश्रुतानि महात्मनाः ॥

ससुरासुर गन्धर्वं सयक्षोरग राक्षसम् ।
जगत् वशे वर्ततेदं कृष्णस्य सचराचरम् ॥

इन्द्रियाणि मनो बुद्धिः सत्त्वं तेजो बलं धृतिः ।
वासुदेवात्मकान्याहुः क्षेत्रं क्षेत्रज्ञ एव च ॥

सर्वागमानाम् आचारः प्रथमं परि कल्पितः ।
आचार प्रथमो धर्मो धर्मस्य प्रभुर् अच्युतः ॥

ऋषयः पितरो देवा महाभूतानि धातवः ।
जङ्गमा जङ्गमं चेदं जगन् नारायणोद् भवम् ॥

योगो ज्ञानं तथा साङ्ख्यं विद्याः शिल्पादि कर्म च ।
वेदाः शास्त्राणि विज्ञानं एतत् सर्वं जनार्दनात् ॥

एको विष्णुर् महद्भूतं पृथग् भूतान्य नेकशः ।
त्रीन् लोकान् व्याप्य भूतात्मा भुते विश्वभुगव्ययः ॥

इमं स्तवं भगवतो विष्णोर् व्यासेन कीर्तितम् ।
पठेद्य इच्छेत् पुरुषः श्रेयः प्राप्तुं सुखानि च ॥

विश्वेश्वरमजं देवं जगतः प्रभुम् अव्ययम् ।
भजन्ति ये पुष्कराक्षं न ते यान्ति पराभवम् ।

न ते यान्ति पराभव ॐ नम इति ॥

अर्जुन उवाच

पद्म पत्र विशालाक्ष पद्मनाभ सुरोत्तम ।
भक्तानां अनुरक्तानां त्राता भव जनार्दन ॥

श्री भगवान् उवाच

यो मां नाम सहस्रेण स्तोतुम् इच्छति पाण्डव ।
सोहऽमेकेन श्लोकेन स्तुत एव न संशयः ॥

स्तुत एव न संशय ॐ नम इति ॥

व्यास उवाच

वासनाद् वासुदेवस्य वासितं भुवन त्रयम् ।
सर्वभूत निवासोऽसि वासुदेव नमोऽस्तु ते ॥

श्री वासुदेव नमोऽस्तुत ॐ नम इति ॥

पार्वत्युवाच

केनोपायेन लघुना विष्णोर् नाम सहस्रकम् ।
पद्यते पण्डितैर् नित्यं श्रोतुम् इच्छाम्यहं प्रभो ॥

ईश्वर उवाच

श्री राम राम रामेति रमे रामे मनोरमे ।
सहस्रनाम तत्तुल्यं राम नाम वरानने ॥

श्री राम नाम वरानन ॐ नम इति ॥

ब्रह्मोवाच

नमोऽस्त्वनन्ताय सहस्र मूर्तये 
सहस्रपादाक्षि शिरोरु बाहवे ।
सहस्र नाम्ने पुरुषाय शाश्वते 
सहस्र कोटी युगधारिणे नमः ॥

सहस्रकोटी युग धरिण ॐ नम इति ॥

सञ्जय उवाच

यत्र योगेश्वरः कृष्णो यत्र पार्थो धनुर्धरः ।
तन्त्र श्रीर् विजयो भूतिर् ध्रुवा नीतिर् मतिर् मम ॥

श्री भगवान् उवाच

अनन्याश्चिन्तयन्तो मां ये जनाः पर्युपासते ।
तेषां नित्याभियुक्तानां योग क्षेमं वहाम्यहम् ॥

परित्राणाय साधूनां विनाशाय च दुष्कृताम् ।
धर्म सम्स्थापनार्थाय संभवामि युगे युगे ॥

आर्ता विषण्णाः शिथिलाश्च भीताः
घोरेषु च व्याधिषु वर्तमानाः ।
सङ्कीर्त्य नारायण शब्द मात्रं
विमुक्त दुःखाः सुखिनो भवन्ति ॥

कायेन वाचा मनसेन्द्रियैर्वा
बुद्ध्याऽऽत्मना वा प्रकृतेः स्वभावात् ।
करोमि यद्यत् सकलं परस्मै
नारायणायेति समर्पयामि ॥
